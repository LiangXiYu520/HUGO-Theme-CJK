---
layout: "read"
type: "read"
title: "湯誓"
date: 2020-07-07
book: ["07尙書"]
markdown: 'https://github.com/kujihhoe/blogflex/HUGO-Theme-CJK/master/content/read/07-尙書/010-湯誓.md'
draft: true
---

## 湯誓

【p215關於商

殛：誅。台：我，稱：舉

p217后：君。割：害

如台：奈何

p218率：聿，語助。遏：止，割：奪

孟子古文：湯說要亡夏桀，鄭玄用大傳今文：夏桀自己亡。

p219予一人：王者自謙。

賫：賜

食言的食：僞

鄭司農：今之奴婢，古之罪人也。罪隸之奴也。】

伊尹相湯伐桀，升自陑，遂與桀戰于鳴條之野，作<v>湯誓</v>。王曰：「格爾眾庶，悉聽朕言，非台小子，敢行稱亂！有夏多罪，天命殛之。今爾有眾，汝曰：『我后不恤我眾，舍我穡事而割正夏？』予惟聞汝眾言，夏氏有罪，予畏上帝，不敢不正。今汝其曰：『夏罪其如台？』夏王率遏眾力，率割夏邑。有眾率怠弗協，曰：『時日曷喪？予及汝皆亡。』夏德若茲，今朕必往。」「爾尙輔予一人，致天之罰，予其大賚汝！爾無不信，朕不食言。爾不從誓言，予則孥戮汝，罔有攸赦。」湯旣勝夏，欲遷其社，不可。作<v>夏社</v>、<v>疑至</v>、<v>臣扈</v>。夏師敗績，湯遂從之，遂伐三朡，俘厥寶玉。誼伯、仲伯作<v>典寶</v>。
