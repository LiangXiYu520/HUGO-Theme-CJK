---
layout: "read"
type: "read"
title: "召誥"
date: 2020-07-07
book: ["07尙書"]
markdown: 'https://github.com/kujihhoe/blogflex/blob/master/content/read/07-尙書/040-召誥.md'
draft: true
---

惟二月旣望，越六日乙未，王朝步自周，則至于豐。惟太保先周公相宅，越若來三月，惟丙午朏。越三日戊申，太保朝至于洛，卜宅。厥旣得卜，則經營。越三日庚戌，太保乃以庶殷攻位于洛汭。越五日甲寅，位成。若翼日乙卯，周公朝至于洛，則達觀于新邑營。越三日丁巳，用牲于郊，牛二。越翼日戊午，乃社于新邑，牛一，羊一，豕一。越七日甲子，周公乃朝用書命庶殷矦甸男邦伯。厥旣命殷庶，庶殷丕作。太保乃以庶邦塚君出取幣，乃復入錫周公。曰：「拜手稽首，旅王若公誥告庶殷越自乃御事：嗚呼！皇天上帝，改厥元子茲大國殷之命。惟王受命，無疆惟休，亦無疆惟恤。嗚呼！曷其奈何弗敬？天旣遐終大邦殷之命，茲殷多先哲王在天，越厥後王后民，茲服厥命。厥終，智藏瘝在。夫知保抱攜持厥婦子，以哀籲天，徂厥亡，出執。嗚呼！天亦哀于四方民，其眷命用懋。王其疾敬德！相古先民有夏，天迪從子保，面稽天若；今時旣墜厥命。今相有殷，天迪格保，面稽天若；今時旣墜厥命。今沖子嗣，則無遺壽耇，曰其稽我古人之德，矧曰其有能稽謀自天？嗚呼！有王雖小，元子哉。其丕能諴于小民。今休：王不敢後，用顧畏于民碞；王來紹上帝，自服于土中。旦曰：『其作大邑，其自時配皇天，毖祀于上下，其自時中乂；王厥有成命治民。』今休，王先服殷御事，比介于我有周御事，節性惟日其邁。王敬作所，不可不敬德。我不可不監于有夏，亦不可不監于有殷。我不敢知曰，有夏服天命，惟有歷年；我不敢知曰，不其延。惟不敬厥德，乃早墜厥命。我不敢知曰，有殷受天命，惟有歷年；我不敢知曰，不其延。惟不敬厥德，乃早墜厥命。今王嗣受厥命，我亦惟茲二國命，嗣若功。王乃初服。嗚呼！若生子，罔不在厥初生，自貽哲命。今天其命哲，命吉凶，命歷年；知今我初服，宅新邑。肆惟王其疾敬德？王其德之用，祈天永命。其惟王勿以小民淫用非彝，亦敢殄戮用乂民，若有功。其惟王位在德元，小民乃惟刑用于天下，越王顯。上下勤恤，其曰我受天命，丕若有夏歷年，式勿替有殷歷年。欲王以小民受天永命。」拜手稽首，曰：「予小臣敢以王之仇民百君子越友民，保受王威命明德。王末有成命，王亦顯。我非敢勤，惟恭奉幣，用供王能祈天永命。」

【p390營洛邑的旹間問題。

相：視

若：而，是

來：至

朏：月未盛之朙

攻：作

洛邑大小，考工記與作洛解合。

越，粵，于，審慎之詞

p393關於郊禮

社祭：配共工之子句龍

王制：「天子、社稷皆太牢」

以社稷共牢，皆誤。

作：爲

p395以：與

關於寶物

旅：陳

疆：竟

休：慶

恤：憂

藏：臧，潛

p396瘝在：古文：在位之臣，病民者在位，俱非。今文：暫離室家

知：匹

保：緥

籲：呼

徂：在

執：迫脅

眷：顧

迪：攸

保：安

面：鄕

稽：考

自：從？

諴：和

丕：語詞

休：美

碞：巖，民巖：民險

p398自：用

服：治

休：慶

毖：慎

節：和

所：處

邁：行

介：近

歷，艾，久

延：長

p399生：養

貽，詒，傳

肆：故

永：長

用：以

殄：盡

戮：辠

顯：灮

恤：憂

丕：語詞

式：用

替：廢

讎：輩。稠：衆

友：有

保：安

末：終】

----

#### 成王在豐，欲宅洛邑，使召公先相宅，作<v>召誥</v>。

【鄭】欲擇土中建王國，使召公在前，視所居者，王與周公將自後往也。

【傳】召公以成王新卽政，因相宅，以作誥。

【疏】周公攝政，至此已七年，將歸政成王，故經營洛邑，待此邑成，使王卽政。召公恐王惰于政事，故因相宅以誥。周公<v>洛誥</v>爲反政成王，召公陳戒爲卽政後事也。〔那為什麼兩篇順序不顛倒一下〕

【後案】縱使<v>召誥</v>作于周公居攝七年，亦將卽政而未卽政也。傳乃云召公以王新卽政而作誥，疏力爲周旋，謂陳戒在卽政後，皆非也。〔看疏的解釋還是有些牽強，估計僞傳看到「成王」，就認爲已卽政〕

#### 惟二月旣望，越六日乙未，王朝步自周，則至于豐。

#### 惟太保先周公相宅，越若來三月，惟丙午朏。

#### 越三日戊申，太保朝至于洛，卜宅。

#### 厥旣得卜，則經營。越三日庚戌，太保乃以庶殷攻位于洛汭。

#### 越五日甲寅，位成。若翼日乙卯，周公朝至于洛，則達觀于新邑營。

#### 越三日丁巳，用牲于郊，牛二。

#### 越翼日戊午，乃社于新邑，牛一，羊一，豕一。

#### 越七日甲子，周公乃朝用書命庶殷矦甸男邦伯。

#### 厥旣命殷庶，庶殷丕作。

#### 太保乃以庶邦塚君出取幣，乃復入錫周公。

#### 曰：「拜手稽首，旅王若公誥告庶殷越自乃御事：

#### 嗚呼！皇天上帝，改厥元子茲大國殷之命。

#### 惟王受命，無疆惟休，亦無疆惟恤。

#### 嗚呼！曷其奈何弗敬？天旣遐終大邦殷之命，

#### 茲殷多先哲王在天，越厥後王后民，茲服厥命。

#### 厥終，智藏瘝在。

#### 夫知保抱攜持厥婦子，以哀籲天，徂厥亡，出執。

#### 嗚呼！天亦哀于四方民，其眷命用懋。王其疾敬德！

#### 相古先民有夏，天迪從子保，面稽天若；

#### 今時旣墜厥命。今相有殷，天迪格保，面稽天若；

#### 今時旣墜厥命。今沖子嗣，則無遺壽耇，

#### 曰其稽我古人之德，矧曰其有能稽謀自天？嗚呼！

#### 有王雖小，元子哉。其丕能諴于小民。

#### 今休：王不敢後，用顧畏于民碞；王來紹上帝，自服于土中。

#### 旦曰：『其作大邑，其自時配皇天，毖祀于上下，其自時中乂；

#### 王厥有成命治民。』今休，王先服殷御事，比介于我有周御事，

#### 節性惟日其邁。王敬作所，不可不敬德。

#### 我不可不監于有夏，亦不可不監于有殷。

#### 我不敢知曰，有夏服天命，惟有歷年；

#### 我不敢知曰，不其延。惟不敬厥德，乃早墜厥命。

#### 我不敢知曰，有殷受天命，惟有歷年；

#### 我不敢知曰，不其延。惟不敬厥德，乃早墜厥命。

#### 今王嗣受厥命，我亦惟茲二國命，嗣若功。

#### 王乃初服。嗚呼！若生子，罔不在厥初生，自貽哲命。

#### 今天其命哲，命吉凶，命歷年；知今我初服，宅新邑。

#### 肆惟王其疾敬德？王其德之用，祈天永命。

#### 其惟王勿以小民淫用非彝，亦敢殄戮用乂民，若有功。

#### 其惟王位在德元，小民乃惟刑用于天下，越王顯。

#### 上下勤恤，其曰我受天命，丕若有夏歷年，式勿替有殷歷年。

#### 欲王以小民受天永命。」拜手稽首，

#### 曰：「予小臣敢以王之仇民百君子越友民，保受王威命明德。

#### 王末有成命，王亦顯。

#### 我非敢勤，惟恭奉幣，用供王能祈天永命。」
