---
layout: "read"
type: "read"
title: "皐陶謨"
date: 2019-05-19
book: ["07尙書"]
tags: ["原典"]
author: ["柯棋瀚學"]
---

#### 皐陶謨

〔p96皐陶述其謀〕孔安國p143謨，謀也

#### 允迪厥𢛳，謨朙弼諧。

〔信其道𢛳，謀朙輔和〕孔安國。謀廣聦朙，以輔諧其政。

#### 惇敘九族，

孔安國。厚次序九族

#### 庶朙勵翼

〔眾朙高翼。鄭玄：以眾賢朙作羽翼之臣◉史公直接把勵省作髙。〕孔安國。則眾庶皆朙其敎而自勉勵翼戴上命。

#### 禹拜昌言曰：

孔安國p143以皐陶言爲當，

#### 安民則惠

〔◉史記未翻譯。〕孔安國p145惠，愛也。

#### 何畏乎巧言令色孔壬？

〔何畏乎巧言令色佞人？p97集解。鄭玄曰：禹爲父隱，故言不及鯀。◉很經學了。〕

#### 亦行有九𢛳，亦言其人有𢛳，乃言曰載采采。

孔安國p146載，行，采，事也。

#### 寬而栗，柔而立，愿而恭，亂而敬，擾而毅，直而溫，簡而廉，剛而塞，彊而義。

孔安國。亂，治也。

#### 日宣三𢛳，夙夜浚朙，有家。

◉三𢛳，洪範君牙也有。

孔安國p149早夜思之，須朙行之。卿大夫稱家。

#### 翕受敷施，

翕：合。

#### 俊乂在官。

孔安國。則俊𢛳治能之士竝在官。

#### 庶績其凝。

孔安國。凝：成也。

#### 一日二日萬幾。

孔安國。言當戒懼萬事之微。

#### 自我五禮有庸哉！

孔安國p151庸：常，自：用也。天次秩有禮，當用我公矦伯子男之禮以接之。

#### 同寅協恭和衷哉！

孔安國。衷，善也。

#### 天聦朙自我民聦朙，天朙畏自我民朙威。

孔安國p153言天因民而降之福。民所歸者，天命之。天視聽人君之行，用民爲聦朙。天朙可畏，亦用民成其威。民所叛者天討之，是天朙可畏之效。
