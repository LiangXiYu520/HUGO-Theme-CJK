---
layout: "read"
type: "read"
title: "康誥"
date: 2020-07-07
book: ["07尙書"]
markdown: 'https://github.com/kujihhoe/HUGO-Theme-CJK/master/content/read/07-尙書/037-康誥.md'
draft: true
---

惟三月哉生魄，周公初基，作新大邑于東國洛。四方民大和會。矦、甸、男邦、衛，百工播民和，見士于周。周公咸勤，乃洪大誥治。王若曰：「孟矦，朕其弟，小子封。惟乃丕顯考文王，克明德，慎罰；不敢侮鰥寡，庸庸，祗祗，威威，顯民，用肇造我區夏，越我一、二邦以修我西土。惟時怙冒，聞于上帝，帝休，天乃大命文王。殪戎殷，誕受厥命越厥邦民，惟時敘，乃寡兄勖。肆汝小子封在茲東土。王曰：「嗚呼！封，汝念哉！今民將在祗遹乃文考，紹聞衣德言。往敷求于殷先哲王用保乂民，汝丕遠惟商耇成人宅心知訓。別求聞由古先哲王用康保民。弘于天，若德，裕乃身不廢在王命！」王曰：「嗚呼！小子封，恫瘝乃身，敬哉！天畏棐忱；民情大可見，小人難保。往盡乃心，無康好逸豫，乃其乂民。我聞曰：『怨不在大，亦不在小；惠不惠，懋不懋。』已！汝惟小子，乃服惟弘王應保殷民，亦惟助王宅天命，作新民。」王曰：「嗚呼！封，敬明乃罰。人有小罪，非眚，乃惟終自作不典；式爾，有厥罪小，乃不可不殺。乃有大罪，非終，乃惟眚災：適爾，旣道極厥辜，時乃不可殺。」王曰：「嗚呼！封，有敘時，乃大明服，惟民其敕懋和。若有疾，惟民其畢棄咎。若保赤子，惟民其康乂。非汝封刑人殺人，無或刑人殺人。非汝封又曰劓刵人，無或劓刵人。」王曰：「外事，汝陳時臬司師，茲殷罰有倫。」又曰：「要囚，服念五、六日至于旬時，丕蔽要囚。」王曰：「汝陳時臬事罰。蔽殷彝，用其義刑義殺，勿庸以次汝封。乃汝盡遜曰時敘，惟曰未有遜事。已！汝惟小子，未其有若汝封之心。朕心朕德，惟乃知。凡民自得罪：寇攘奸宄，殺越人于貨，暋不畏死，罔弗憝。王曰：「封，元惡大憝，矧惟不孝不友。子弗祗服厥父事，大傷厥考心；于父不能字厥子，乃疾厥子。于弟弗念天顯，乃弗克恭厥兄；兄亦不念鞠子哀，大不友于弟。惟弔茲，不于我政人得罪，天惟與我民彝大泯亂，曰：乃其速由文王作罰，刑茲無赦。不率大戛，矧惟外庶子、訓人惟厥正人越小臣、諸節。乃別播敷，造民大譽，弗念弗庸，瘝厥君，時乃引惡，惟朕憝。已！汝乃其速由茲義率殺。亦惟君惟長，不能厥家人越厥小臣、外正；惟威惟虐，大放王命；乃非德用乂。汝亦罔不克敬典，乃由裕民，惟文王之敬忌；乃裕民曰：『我惟有及。』則予一人以懌。」王曰：「封，爽惟民迪吉康，我時其惟殷先哲王德，用康乂民作求。矧今民罔迪，不適；不迪，則罔政在厥邦。」王曰：「封，予惟不可不監，告汝德之說于罰之行。今惟民不靜，未戾厥心，迪屢未同，爽惟天其罰殛我，我其不怨。惟厥罪無在大，亦無在多，矧曰其尙顯聞于天。」王曰：「嗚呼！封，敬哉！無作怨，勿用非謀非彝蔽時忱。丕則敏德，用康乃心，顧乃德，遠乃猷，裕乃以；民寧，不汝瑕殄。」王曰：「嗚呼！肆汝小子封。惟命不于常，汝念哉！無我殄享，明乃服命，高乃聽，用康乂民。」王若曰：「往哉！封，勿替敬典，聽朕告，汝乃以殷民世享。」

【p355關於康

關於月象。

基：鄭：謀，今文：基址。任何一箇字詞的解釋都以今古來區分……

p357九服之五：矦甸男邦采衛，凡五圻，圻五百里，中國之界也。

播：布

勤：勞

p358孟矦爲太子——鄭雖爲古文學，兼用今文說，此類是也。

丕：大

顯：灮

侮，㑥，輕

威=畏

肇：始

越，粵，於

曰、越、粵、惟、若、曰若、越若：句首語助

怙，祜，厚也，大福也。

冒，勖，懋，勉

今古文的不同斷句。

p360論衡是今文。

殪：死

戎：大

誕：大

旹：善

敍：豫

遹：述

衣：依

p361保：安

惟：思

耇：壽

宅：度

訓：道

別，辨，徧

康：樂

p361弘：大

若：順

裕：寬

恫：痛

瘝，鰥，矜，病也。

棐：輔

忱：誠

惠：順

服：治

非：匪

眚：省

式：戒

p364㓝罰思想

敍：順

敕：勤，速，疾

p364咎：惡

p365「鄭氏律學據漢法，故以沒官從坐解經，非三代仁厚之政，學者審之。」

臬：法

倫，侖，理

蔽：斷

次：卽，就

義：宜

庸：用

遜：順

旹：善

惟：思

p366越：於

敯：

憝，譈，怨

p367元：首

矧：詞

字：愛

疾，言疾，憎

天顯：天代

鞠：生

弔：善

泯：盡

周公旹文王的地位就很崇高了，這會不會有殷商的痕跡呢？

p368訓人：師長

率：循

戛：常

小臣諸節：小臣受符節者

瘝：病

能：善

典，法：常

由，猷，順

敬忌：朙𢛳慎罰

爽，朙，勉

迪：道

吉：善

康：安

求：終

矧：況

適：善

在：存

監：視

戾：止

屢，亟，太數也

尙：上

蔽：塞

猷裕：道

瑕：遠

殄：絕

享：獻

p371高：敬

替：廢

典聽：常聽】

---

#### 成王旣伐管叔、蔡叔，以殷餘民封康叔，作<v>康誥</v>、<v>酒誥</v>、<v>梓材</v>。

【鄭】言伐管蔡者，爲因其國也。不言霍叔者，葢赦之也。康爲號諡，初封于衛，至子孫而并邶、鄘也。【疏】其<v>地理志</v>邶鄘之民皆遷，分衛民於邶鄘，故異國而同風，所以詩分為三。

【王】康，國名，在千里之畿內。旣滅管蔡，更封為衛矦。

【傳】以三監之民國康叔為衛侯。周公懲其數叛，故使賢母弟主之。康誥，命康叔之誥。康，圻內國名。叔，字，封，名。酒誥，殷民化紂嗜酒，故以戒酒。<v>梓材</v>，吿康舒以爲政之道，如梓人治材。〔「叔字封名」原作「叔封字」〕

【疏】此序亦與上相顧為首引。初言三監叛，又言黜殷命。此云既伐管叔蔡叔，言以殷餘民、圻內之餘民，故云以三監之民國康叔為衛侯。然古字邦封同，故漢有上邦下邦縣，邦字如封字，此亦云邦康叔，若<v>分器</v>序云「邦諸侯」，故云國康叔。并以三監之地封之者，周公懲其數叛，故使賢母弟主之。此始一叛而云數叛者，以六州之眾悉來歸周，殷之頑民叛逆天命，至今又叛，據周言之，故云數叛。故<v>多方</v>云「爾乃不大宅天命，爾乃屑播天命」，以不從天命，故云叛也。古者大國不過百里，<v>周禮</v>上公五百，侯四百里，孟軻有所不信。<v>費誓</v>注云「伯禽率七百里之內附庸諸侯」，則魯猶非七百里之封，而康叔封千里者，康叔時為方伯，殷之圻內諸侯並属之，故得揔言三監。且其實地不方平，計亦不能大於魯也。故<v>左傳</v>云「宋衛，吾匹也」，又曰「寡君未嘗後衛君。」且言千里亦大率言之耳。何者？邢在襄國河內，即東圻之限，故以賜諸侯。西山，即有黎、潞、河、濟之西，以曹地約有千里也。

既三年滅三監，七年始封康叔，則於其間更遣人鎮守，自不知名號耳。

知「康圻內國名」者，以管蔡郕霍皆國名，則康亦國名。而在圻內，馬王亦然。惟鄭玄以康為謚號，以<v>史記</v><v>世家</v>云「生康伯」故也。則孔以康伯為號謚，而康叔之康猶為國，而號謚不見耳。〔原作「而康叔之康鄭為國」，王鳴盛作猶〕

【後案】居前人故國曰因。〔舉了兩個例子〕

宋<n>忠</n>尙不知所在，而孔傳亦云地闕，則以爲地名，非臆說乎〔王鳴盛引作「康，圻內國名，地闕」，但本來沒有地闕二字〕<v>括地志</v>唐魏王泰所撰，此特因馬王等說而附會云爾，豈足信乎？

鄭<v>詩譜</v>云「⋯⋯周公避居東都，二年有雷風之異，成王迎之反，遂居攝。三監導武庚叛，成王旣黜殷命，殺武庚，復伐三監，更于此三國建諸矦，以殷餘民封康叔于衛，使為之長。」

<v>漢地理志</v>云「武王崩，三監叛，周公誅之，盡以其地封弟康叔⋯⋯」鄭不然者，以周之大國不過五百里，王畿千里，康叔與之同，則反過周公，非其制也。

#### 惟三月哉生魄，

周公攝政七年三月。始生魄，月十六日，明消而魄生。馬云：「魄，朏也，謂月三日始生兆朏，名曰魄。」

［p386考證一堆生魄是三日而非十六日。最後說「三月者，四年三月，非七年。書傳、孔傳及疏非也。」下一條說了爲何，p388也說了。］

#### 周公初基，作新大邑于東國洛。四方民大和會。

【鄭㠯爲此時未作新邑，而以基爲謀，大不詞矣。】

［鄭必以基爲謀者，大傳營洛在攝政五年，此是攝政四年，猶未營洛，故但爲謀也。◉看來鄭玄真是機械呢］

#### 矦、甸、男邦、衛，百工播民和，見士于周。

#### 周公咸勤，乃洪大誥治。

#### 王若曰：「孟矦，朕其弟，小子封。

#### 惟乃丕顯考文王，克明德，慎罰；

【大學】<v>康誥</v>曰「克明德」【疏】戒康叔能明用有德。此記之意，言周公戒康叔以自明其德，與<v>尙書</v>異也。<n>紅皮本 p3855</n>

#### 不敢侮鰥寡，庸庸，祗祗，威威，顯民，用肇造我區夏，

#### 越我一、二邦以修我西土。

#### 惟時怙冒，聞于上帝，帝休，天乃大命文王。

#### 殪戎殷，誕受厥命越厥邦民，惟時敘，乃寡兄勖。

#### 肆汝小子封在茲東土。

#### 王曰：「嗚呼！封，汝念哉！今民將在祗遹乃文考，紹聞衣德言。

#### 往敷求于殷先哲王用保乂民，汝丕遠惟商耇成人宅心知訓。

#### 別求聞由古先哲王用康保民。

#### 弘于天，若德，裕乃身不廢在王命！」

#### 王曰：「嗚呼！小子封，恫瘝乃身，敬哉！

#### 天畏棐忱；民情大可見，小人難保。

#### 往盡乃心，無康好逸豫，乃其乂民。我

#### 聞曰：『怨不在大，亦不在小；惠不惠，懋不懋。』

#### 已！汝惟小子，乃服惟弘王應保殷民，亦惟助王宅天命，作新民。」

【大學】<v>康誥</v>曰「作新民」……是故君子無所不用其極。【疏】成王旣伐管叔、蔡叔，以殷餘民封康叔，誥言殷人化紂惡俗，使之變改爲新人。此記之意，自念其德爲新民也。<n>紅皮弟 3856 葉</n>

#### 王曰：「嗚呼！封，敬明乃罰。人有小罪，非眚，乃惟終自作不典；

#### 式爾，有厥罪小，乃不可不殺。

#### 乃有大罪，非終，乃惟眚災：適爾，旣道極厥辜，時乃不可殺。」

#### 王曰：「嗚呼！封，有敘時，乃大明服，惟民其敕懋和。

#### 若有疾，惟民其畢棄咎。若保赤子，惟民其康乂。

#### 非汝封刑人殺人，無或刑人殺人。

#### 非汝封又曰劓刵人，無或劓刵人。」

#### 王曰：「外事，汝陳時臬司師，茲殷罰有倫。」

#### 又曰：「要囚，服念五、六日至于旬時，丕蔽要囚。」

#### 王曰：「汝陳時臬事罰。蔽殷彝，用其義刑義殺，

#### 勿庸以次汝封。乃汝盡遜曰時敘，惟曰未有遜事。

#### 已！汝惟小子，未其有若汝封之心。朕心朕德，惟乃知。

#### 凡民自得罪：寇攘奸宄，殺越人于貨，暋不畏死，罔弗憝。

#### 王曰：「封，元惡大憝，矧惟不孝不友。

#### 子弗祗服厥父事，大傷厥考心；

#### 于父不能字厥子，乃疾厥子。

#### 于弟弗念天顯，乃弗克恭厥兄；

#### 兄亦不念鞠子哀，大不友于弟。

#### 惟弔茲，不于我政人得罪，天惟與我民彝大泯亂，

#### 曰：乃其速由文王作罰，刑茲無赦。

#### 不率大戛，矧惟外庶子、訓人惟厥正人越小臣、諸節。

#### 乃別播敷，造民大譽，弗念弗庸，瘝厥君，時乃引惡，惟朕憝。

#### 已！汝乃其速由茲義率殺。

#### 亦惟君惟長，不能厥家人越厥小臣、外正；

#### 惟威惟虐，大放王命；乃非德用乂。

#### 汝亦罔不克敬典，乃由裕民，惟文王之敬忌；

#### 乃裕民曰：『我惟有及。』則予一人以懌。」

#### 王曰：「封，爽惟民迪吉康，我時其惟殷先哲王德，用康乂民作求。

#### 矧今民罔迪，不適；不迪，則罔政在厥邦。」

#### 王曰：「封，予惟不可不監，告汝德之說于罰之行。

#### 今惟民不靜，未戾厥心，迪屢未同，爽惟天其罰殛我，我其不怨。

#### 惟厥罪無在大，亦無在多，矧曰其尙顯聞于天。」

#### 王曰：「嗚呼！封，敬哉！無作怨，勿用非謀非彝蔽時忱。

#### 丕則敏德，用康乃心，顧乃德，遠乃猷，裕乃以；

#### 民寧，不汝瑕殄。」

#### 王曰：「嗚呼，肆汝小子封！惟命不于常，汝念哉！

【大學】<v>康誥</v>曰「惟命不于常道」，善則得之，不善則失之矣。【注】天命不於常，言卜叀祐一家也。【疏】康誥曰「惟命不于常道」者，謂天之命不於是常住在一家也。道善則得之，不善則失之矣。<v>書</v>之本意言道爲善則得之，不善則失之，是不常在一家也。〔孔疏眞囉嗦啊。那麼問題來了，「善則得之」一句是不是<v>書</v>的內容呢？〕

#### 無我殄享，明乃服命，高乃聽，用康乂民。」

#### 王若曰：「往哉，封！勿替敬典，聽朕告，汝乃以殷民世享。」
