---
layout: "read"
type: "read"
title: "大誓"
date: 2019-05-31
book: ["07尙書"]
tags: ["原典"]
author: ["柯棋瀚學"]
---

## 孫本大誓

<des><p>改於<time1></time1></p></des>

【後案】p284伏、孔兩家所得，復皆有之，眞孔氏舊書也，但其文有遺落者。凡<v>書傳</v>所引<v>太誓</v>，不在<v>太誓</v>者甚多，故馬以爲疑，而鄭亦云「民閒得」……司馬遷親從安國問，故載<v>太誓</v>于<v>周本紀</v>。

【孫】p264〔泰誓的散亡情況：<v>史</v>、<v>漢</v>皆稱伏生<v>大傳</v>二十九篇，<v>書序</v>引<v>別錄</v>云武帝末民閒得<v>泰誓</v>，又引<v>後漢史</v>宣帝時得古文<v>泰誓</v>三篇，<v>論衡</v>云宣帝時得<v>易</v>、<v>禮</v>、<v>尙書</v>各一篇。〕葢今文以三篇連屬爲一。……鄭本亦爲一篇。……史公所載，葢從孔安國問故得之者，旣非伏生所載，亦非武帝末壁內所得。……今唐人所引今文<v>泰誓</v>較<v>史記</v>多出之詞亦少，又不與<v>傳記</v>所引同，則中篇之亡已久，宣帝時所得三篇，或強分之，非本書也，故仍爲一篇。〔孫星衍的想象眞是豐富〕

〔看來我覺得可以梳理學者對著篇目的推測，一定是箇很有意思的題目〕

#### 唯九秊四月，

【後案】惟四月

文王受命七年而崩……十一年觀兵孟津……四月者，十一年之四月也。

【孫】文王受命之九年。……<v>周本紀</v>云……則是文王受命七年而崩。<v>周本紀</v>又云「西伯葢受命之年而斷虞芮之訟。後十年而崩。」則此「十年」當爲「七年」之誤。〔<v>律曆志</v>是九年崩，今文是七年崩。〕

文王賜弓矢得征伐，在虞芮質成之歬，或以此爲受命之年。數之七年，可以爲九也。〔賜弓矢出自何處？〕<v>律曆志</v>又云「再期，在大祥而伐紂，故<v>書序</v>云惟十有一年，武王伐紂。」案之<v>史記</v>，七年而崩，則此九年觀兵，爲文王再期也。……然則西漢諸儒皆㠯武王大祥伐紂，東漢始有畢喪之說也。〔論武王是文王卒後再㫷還是三秊〕

#### 太子發上祭于畢，下至于盟津之上。乃告司馬、司徒、司空諸節：

【後案】同

【史】p156九秊，武王上祭于畢。東觀兵，至于盟津。爲文王木主，載以車，中軍。武王自稱太子發，言奉文王以伐，不敢自專。乃告司馬、司徒、司空諸節：

p1791九秊，欲修文王業，東伐㠯觀諸矦集否。<n><v>齊太公世家</v></n>

【孫】p267<v>史記</v><v>伯夷列傳</v>夷、齊諫武王云「父死不葬，爰及干戈。」是時文王未葬者，武王亦以紂尙存，示文王有未卒之業。……葢畢是文王之殯所，主未入廟，故武王祭之，而載主東征也。……禮，卒哭而祔，祔而作主。天子七月而葬，九月而卒哭。文王未葬而作主，皆變禮也。〔主：神主，宗廟立以棲神，用栗木爲之。【春秋傳】虞主用桑，練主用栗。〕

#### 「齊栗，允哉！予無知，以先祖先父之有𢛳之臣左右予小子，

【後案】齋栗，信哉！予無知，以先祖先父之有𢛳之臣左右，

【史】p156齊栗，信哉！予無知，以先祖有𢛳臣，小子受先功，〔句讀是「𢛳臣，」還是「𢛳，臣」？書局標點是後者，那就错了〕

【孫】此據<v>大傳</v>引<v>書</v>文。

p268齊者，詩傳云：「敬也。」栗者，韋昭注魯語云：「栗取敬栗。」

#### 予受先公，必力賞罰，以定厥功，朙于先祖之遺。」

【後案】予小子受先公功，畢力賞罰，以定厥功。」

【史】p156畢立賞罰，以定其功。

【孫】p269定者，高誘注淮南云「成也。」

畢力，<v>御覽</v>引<v>大傳</v>作「戮力」。

#### 師尙父左杖黃鉞，右把白旌以誓，號曰：「蒼兕蒼兕，緫爾眾庶，與爾舟楫，後至者斬。」

【後案】遂興師，師尙父左杖黃鉞，右把白旌，以號曰：「蒼兕蒼兕，緫爾眾庶，與爾舟楫，後至者斬。」

【史】p156遂興師。師尙父號曰：「緫爾眾庶，與爾舟楫，後至者斬。」

p1792師尙父左杖黃鉞，右把白旌以誓，曰：「蒼兕蒼兕，緫爾眾庶，與爾舟楫，後至者斬！」

【馬】蒼兕，主舟楫官名。

【孫】p270<v>論衡</v><v>是應篇</v>云「……倉兕者，水中之獸也，譱覆人船。因神㠯化，欲令急渡。不急渡，倉兕害汝。」〔王充這腦洞眞棒〕

#### 太子發升于舟，中流，白魚入于舟中，王跪取，出涘以燎。

【後案】太子發升舟，中流，白魚入于王舟，王跪取，出涘以燎之。

【史】p156武王渡河，中流，白魚躍入王舟中，武王俯取㠯祭。【索隱】此已下至火復王屋爲烏，皆見周書及今文泰誓。

【馬】魚者，介鱗之物，兵象也。白者，殷家之正色。言殷之兵眾與周之象也。

【鄭】白魚入舟，天之瑞也。魚無手足，象紂無助。白者，殷正也。天意若曰㠯殷予武王，當待亡助。今尙仁人在位，未可伐也，㝵白魚之瑞，卽變稱王，應天命定號也。涘，涯也。王出於岸上，燔魚㠯祭，變禮也。<n><v>詩</v><v>思文</v>疏</n>……云「變禮」者，祭天禮用特牲，此㠯魚爲瑞，燎㠯告祭，非禮所常有也。

【孫】p271<v>終軍傳</v>注：「張晏曰：周，木德。舟，木也。殷，水𢛳。魚，水物。」〔漢人用五行來解釋〕

#### 羣公咸曰：「休哉！」周公曰：「雖休勿休。」

【後案】羣公咸曰：「休哉！」

〔又說觀兵之時微子、箕子、比干猶在。這腦洞。〕

【孫】p273休者，釋詁云：「美也。」

#### 旣渡，至于五日，有火自上復于下，至于王屋，流爲烏，其色赤，其聲魄，五至以穀倶來。

【後案】至于五日，有火自上復于下，至于王屋，流之爲鵰，其色赤，其聲魄，五至以穀倶來。

【史】p156旣渡，有火自上復于下，至于王屋，流爲烏，其色赤，其聲魄云。

【馬】王屋，王所居屋。流，行也。魄然，安定意也。

【鄭】五日，燎後日數。王屋，王在之舍上。流，猶變也。鵰，當爲鴉。鴉，烏也。燎後五日，而有火爲烏，天報武王㠯此瑞。<v>書說</v>曰「烏有孝名。武王卒父業，故烏瑞臻。赤，周之正。穀，記后稷之德。」又<v>禮說</v>曰「武王赤烏穀芒，應周尙赤用兵。王命曰爲牟，天意若曰須假紂五年，乃可誅之。武王卽位，此時已三年矣。穀，葢牟麥也。<v>詩</v>曰『詒我來牟。』」<n>後案引<v>尚書大傳</v>注</n>

王屋，所載之舍所凥屋。……<n>孫引<v>詩</v><v>思文</v>疏</n>

【後案】多方……五年者，文王受命七年而崩，武王踰秊卽位，爲八年，至十三年誅紂，是帀五年，爲須暇也。云「武王卽位，此時三年」者，帀三年也。八年卽位，至此十一年，適帀三年，未滿五年，見未可誅紂。鄭具言此是解「五至」之意也。<v>思文</v>疏雖言<v>太誓</v>不解「五至」，而于<v>合符后</v>解之，肰于解畢火烏下，將解銜穀而具言此，是朙以天意爲「五至」，示武王當待五年。一至爲一秊也。

<v>思文</v>疏云「<v>合符后</v>注『五至，猶五來』，不知爲一日五至，爲當異日。言『五至以穀』，是弟五至乃有穀。」〔這也很符合鄭玄「恰好那一點」的思路，五至就是第五至纔有，三十而取就是三十歲這一年纔能取〕

〔那麼鄭玄爲何彊調是燎後日數，共六日。這一天的差距，有沒有具體的日干支，有何影響？這麼看來，似乎是與「秊」的語法相對應的，年數要帀五年，那日數也是帀五日。〕

#### 武王喜，諸大夫皆喜。周公曰：「茂哉茂哉！天之見此以勸之也，恐恃之。」

【孫】p275恐懼以待天命。

#### 使上附以周公書報誥于王，王動色變。

【孫】上附者，洪君頤煊㠯爲四鄰之疏附，周初官名也。……周禮太祝「……四曰振動。」注：「玄謂振動，戰栗變動之拜。書曰王動色變。」〔爲何把武王說㝵智障甚〕

#### 遂至盟津，八百諸矦不召自來，不期同旹，不謀同辭，皆曰：「帝紂可伐矣。」

【後案】八百諸矦不召自來，不期同旹，不謀同詞，皆曰：「帝受可伐矣。」

【史】p156是旹，諸矦不期而會盟津者八百諸矦。諸矦皆曰：「紂可伐矣」

p1792遂至盟津。諸矦不期而會者八百諸矦。諸矦皆曰：「紂可伐也。」

#### 武王曰：「女未知天命，未可也。」乃還師歸。

【後案】王曰：「爾未知天意，未可伐。」

【史】p156武王曰：「女未知天命，未可也。」乃還師歸。

p1792武王曰：「未可。」還師，與太公作此<v>太誓</v>。

#### 惟丙午，王逮師。

【後案】維丙午，王還師。

【孫】p277一堆武王選日子。諸矦之師㠯殷十一月二十八日戊子先發，而武王㠯周正月初三日癸巳始發，故至十六日丙午及之也。

#### 歬師乃鼓䵾譟，師乃慆，前歌後舞，格于上天下地。

【後案】歬師乃鼓䵾譟，師乃搯，前歌後舞，極于上天下地。

<v>管子</v>卷十三<v>白心</v>篇云：「臣代其君，篡也。篡何能歌，武王是也。」

自此以上，皆敘十一年觀兵還師之事，乃<v>太誓</v>之上篇也。

【孫】p278<v>周禮</v><v>大司馬職</v>：「鼓皆駴，車徒皆譟。」注云：「吏士鼓譟，象攻敵克勝而喜也。譟，讙也。」……拊者，拊手，字同「撫」，<v>釋名</v>云「撫，敷也。敷手㠯拍之也。」

#### 十一秊十二月，師畢渡盟津，諸矦咸會，曰：「孶孶無怠。

【後案】十三秊十二月戊午，師畢渡孟津，諸矦咸會，曰：「孜孜無怠。〔從這箇年數和日㫷，就可以反映王鳴盛的曆算觀念。〕

【史】p157十一秊十二月戊午，師畢渡盟津。

【後案】自此以下，爲<v>太誓</v>中篇之詞。十三年，<v>史記</v>作十一年，今據鄭說改正。

十二月本當爲一月，周一月，殷十二月也。

【孫】十一秊殷十二月，周正月。<v>漢書</v><v>律曆志</v>引<v>三統</v>說：「戊午渡於孟津」，葢二十八日，去丙午逮師十有二日也。

#### 天將有立父母，民之有政有凥。」

【<v>漢書</v><v>郊祀志下</v>引】p1255正稽古立功立事，可以永年，丕天之大律。〔這條是我看<v>漢書</v>的時候正好看到的〕

【後案】天將有立父母，民之有政有凥。」司馬在前。周公曰：「都！懋哉！予聞古先哲王之格言：『正稽古立功立事，可以永年，丕天之大律。』『附下而罔上者死，附上而罔下者㓝，與聞國政而無益于民者退，在上位而不能進賢者逐。』」天子發拜手稽首。〔其實孫星衍疏p589輯佚的比這更豐富。〕

【鄭】言將有立聖德者爲天下父母，民之㝵有譱政有安居。<n>p279孫引<v>詩譜序</v>疏</n>

【王】司馬，太公也。

#### 武王乃作<v>太誓</v>，告于眾庶：「今殷王紂乃用其婦人之言，自絕于天，毀壞其三正，離逷其王父母弟。

【後案】此後都一樣

【史】p157今殷王紂乃用其婦人之言，自絕于天，毀壞其三正，離逷其王父母弟，

【鄭】王父母弟，祖父母之族。【後案】鄭意以王父母弟卽從父昆弟。

#### 四方之多辠逋逃，是宗是長，是信是使。

【後案】無此句。

#### 乃斷棄其先祖之樂，乃爲淫聲，用變亂正聲，怡悅婦人。故今予發維共行天罰。勉哉夫子，不可再，不可三！」

【史】乃斷棄其先祖之樂，乃爲淫聲，用變亂正聲，怡悅婦人。故今予發維共行天罰。勉哉夫子，不可再，不可三！

【孫】p280三正，謂天地人之常祀。父之考爲王父。
