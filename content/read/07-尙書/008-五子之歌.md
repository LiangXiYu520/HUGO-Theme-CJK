---
layout: "read"
type: "read"
title: "五子之歌"
date: 2019-05-08
lastmod: 2019-05-15
book: ["07尙書"]
markdown: 'https://github.com/kujihhoe/HUGO-Theme-CJK/blob/master/content/read/07-尙書/008-五子之歌.md'
---

#### 太康失邦，

啓子也。……爲羿所逐。

【後辨】是太康失邦以淫樂，不以久畝，其謬一也。〔王鳴盛很是有歷史的範疇了〕是則魏絳之言，始終欲引羿好田之事……反取羿之田移之太康之身，其謬二也。……必是史臣記五子淫樂致亡之事，而豈五子所作之歌乎！其謬三也。

#### 昆弟五人須于洛汭，作五子之歌。

洛汭：洛水之北，洛水之表。怨其不反。

#### 太康尸位以逸豫，滅厥德，黎民咸貳，乃盤遊無度，

盤樂遊逸，無法度。

#### 畋于有洛之表，十旬弗反。

十日曰旬。〔瀚案：旬似乎有其他解釋〕

#### 有窮后羿因民弗忍，距于河。厥弟五人，御其母以從，

御，侍也。畋 tián：獵

#### 徯于洛之汭。五子咸怨，述大禹之戒以作歌。

徯：待。

#### 其一曰：「皇祖有訓，民可近，不可下；民惟邦本，本固邦寧。予視天下愚夫愚婦，一能勝予。

言能敬畏小民

#### 一人三失，怨豈在明？不見是圖。

不見是謀，備其微。

【後辨】五子譏太康之言，而專與<v>春秋內外傳</v>中譏晉臣之言相複，亦必無之事。〔根據主旨來判斷〕

#### 予臨兆民，懍乎若朽索之馭六馬，爲人上者，柰何不敬？」

【後辨】晉人采取其語以入此篇，但改奔馬爲六馬，則大謬矣。……六馬之制不但秦漢有之，且起於晚周。<v>逸周書</v>未必盡周初史臣所記，或有晚周人附益者。

#### 其二曰：「訓有之：內作色荒，外作禽荒。

迷亂曰荒。色，女色。禽，鳥獸。

#### 甘酒嗜音，峻宇彫牆。有一于此，未或不亡。」

#### 其三曰：「惟彼陶唐，有此冀方。今失厥道，亂其紀綱，乃厎滅亡。」

【疏】堯都平陽，舜都蒲坂，禹都安邑，相去不盈二百里，皆在翼州。

【後辨】賈服孫杜皆不見古文，以爲<v>逸書</v>，解爲夏桀之時，惟王肅云太康時。王肅注<v>尙書</v>，其言多是孔傳，疑肅見古文，匿之而不言也。愚按賈服諸大儒，並以爲夏桀，豈不足據？疏雖云王肅云「太康時」，但肅注<v>家語</v>仍云「謂夏桀」，疑皇甫謐妄摭入<v>五子之歌</v>，又妄改肅<v>書</v>注耳。

#### 其四曰：「明明我祖，萬邦之君。有典有則，貽厥子孫。關石和鈞，王府則有。荒墜厥緒，覆宗絕祀。」

【疏】關者，通也。名石而可通者，惟衡量之器耳。……傳取金鐵重物以解言石之意，……舉一以言之耳。

【後辨】惟李善引賈逵<v>國語</v>注：「關，通也。」此說似是僞孔之所本。

#### 其五曰：「嗚呼曷歸？予懷之悲。萬姓仇予，予將疇依？郁陶乎予心，顏厚有忸怩。弗慎厥德，雖悔可追？」

鬰陶，言哀思也，顏厚，色愧。忸怩，心慚。

【疏】詩云「顏之厚矣。」羞愧之情見於面貌，似如面皮厚然。〔看來臉皮厚的意思古今正好相反。這句孔疏直接用的詩意，也太假了。〕、

【後辨】據此則象曰鬰陶思君爾，乃喜而思見之辭。……<v>孟子</v>趙氏注云「象見舜正在牀鼔琴，愕然，反辭曰『我鬰陶思君，故來爾。』詭辭也。忸怩而慙，是其情也。」……趙氏注一段頗爲傳神，僞作古文者一時不察，并竄入……不特敘議莫辮，而且憂喜錯認，尙可謂之識字乎？〔王鳴盛可以說很會分析背後的過程〕
