---
layout: "read"
type: "read"
title: "周官弟二十二"
date: 2019-05-22
book: ["07尙書"]
markdown: 'https://github.com/kujihhoe/HUGO-Theme-CJK/blob/master/content/read/07-尙書/048-周官.md'
---

#### 成王旣黜殷命、滅淮夷，還歸在豐，作<v>周官</v>。

〔可是武王不是遷到鎬京了嗎〕

【傳】黜殷在周公東征時，滅淮夷在成王卽政後〔那麼孔傳認爲東征還沒還政〕

【疏】據<v>金縢</v>之經、<v>大誥</v>之序，知黜殷命在周公攝政三年東征之時也。

檢<v>成王政</v>之序與<v>費誓</v>之經，知成王卽政之年，奄與淮夷又叛。

武王旣以遷鎬京，今王復在豐者，豐、鎬相近，舊都不毀，豐有文王之廟，大事就豐宣之故也。

#### 惟周王撫萬邦，巡矦、甸，四征弗庭，綏厥兆民，

【傳】四面征討諸矦之不直者，所以安其兆民。十億曰兆，言多。

【疏】<v>多方</v>……與此「滅淮夷」而「還歸在豐」爲一事也。年初始叛，五月卽歸，其間未得巡狩於四方也，而此言「撫萬國，巡行天下」，其實止得撫巡向淮夷之道所過之諸矦爾。

#### 六服羣辟，罔不承德，歸于宗周，董正治官。

【傳】六服諸矦奉承周德，言協服。還歸於豐，督正治理職司之百官。

【傳】<v>周禮</v>九服，此惟言六者，夷、鎭、蕃三服在九州之外夷狄之地，王者之於夷狄，羈縻而已，不可同於華夏。

周爲天下所宗，王都所在，皆得稱之，故豐、鎬與洛邑皆名宗周。

【後辨】閻若璩曰：<v>周禮</v>治官，專制天官冢宰，非可泛及。

#### 王曰：「若昔大猷，制治于未亂，保邦于未危。」

【傳】思患預防之。【疏】<v>易</v><v>旣濟</v>卦象辭也。

【疏】治，謂政教。

#### 曰：「唐、虞稽古，建官惟百，內有百揆、四岳，外有州牧、矦伯。

【傳】內置百揆四岳，象天之有五行。【疏】五行佐天，羣臣佐主，以此爲象天爾，不必其數有五。【後辨】甚無理，疏曲爲附會。

【疏】百揆，揆度百事，爲羣官之首，立一人也。四岳，<v>內典</v>：「四時之政，外主方岳之事，立四人也。」……牧，一州之長。矦伯，五國之長。

#### 庶政惟和，萬國咸寧。夏、商官倍，亦克用乂。

【傳】言不及唐虞之淸要。

【疏】則唐虞一百，夏商二百。<v>禮記</v><v>明堂位</v>云「有虞氏官五十，夏后氏官百」者，<v>禮記</v>是後世之言，不與經典合也。〔這也太扯淡了吧，能不能找箇走心的理由〕

#### 明王立政，不惟其官，惟其人。

【傳】自古制法，皆明開官司，求賢以處之也。

#### 今予小子，祗勤于德，夙夜不逮。

【傳】敬勤於德……不能及古人。言自有極。

#### 仰惟前代時若，訓迪厥官。

【傳】順蹈其所建官而則之。不敢自同堯舜之官，準擬夏殷而蹈之。

#### 立太師、太傅、太保，茲惟三公。論道經邦，燮理陰陽。

【傳】師，天子所師法。傅，傅相天子。保，保安天子於德義者。

【後辨】<v>周禮</v><v>地官</v><v>序官</v>疏引<v>鄭志</v>云「成王<v>周官</v>『立太師、太傅、太保，茲惟三公』」……此必<v>周官</v>之逸文，偶見於緯書或<v>書大傳</v>，趙商卽據以爲問，而作僞者遂採取入之。……若因此遂謂今<v>周官</v>爲真本，卽趙商所見，則大誤矣。

至「燮理陰陽」語，本之<v>漢書</v><v>丙吉傳</v>……丙吉爲丞相，道逢牛喘，吉止問之，曰「三公典調和陰陽，職所當憂」。……僞作者不通西漢時三公。〔這一節很精彩〕

#### 官不必備，惟其人。

【傳】三公之官，不必備員，惟其人有德乃處之。

【後辨】太公爲太師。太公罷，周公由太傅遷太師。周公薨，畢公繼之。若召公，成王時官太保。……所以不載<v>周禮</v>者，古者三公多繫兼官，惟六卿是實職。

#### 少師、少傅、少保，曰三孤。

【傳】孤，特也。言卑於公，尊於卿，特置此三者。

#### 貳公弘化，寅亮天地，弼予一人。

【傳】副貳三公，弘大道化，敬信天地之敎，以輔我一人之治。

#### 冢宰掌邦治，統百官，均四海。

【傳】天官卿，稱太宰。

【疏】鄭玄云「變冢言大，進退具名也。百官摠焉，則謂之冢；列職於王，則稱大。冢者，大之上也，山頂曰冢。」〔從不同角度來說〕

#### 司徒掌邦教，敷五典，擾兆民。

【傳】布五常之敎，以安和天下眾民，使小大皆恊睦。

【疏】鄭玄云「擾，亦安也，言饒衍之。」

【後辨】閻若璩曰「<v>周禮</v>十二教與唐虞五教，名數迥別不應，成王訓迪教官，不以本朝職掌，而迺遠引上古之制」

#### 宗伯掌邦禮，治神人，和上下。

【傳】以和上下尊卑等列。

#### 司馬掌邦政，統六師，平邦國。

【傳】平治王邦四方國之亂者。

#### 司冠掌邦禁，詰姦慝，刑暴亂。

【傳】夏，司馬討惡助長物，秋，司寇刑姦順時殺。

#### 司空掌邦土，居四民，時地利。六卿分職，各率其屬，以倡九牧，阜成兆民。

【傳】以倡道九州牧伯爲政，大成兆民之性命。皆能其官，則政治。

#### 「六年，五服一朝。

【傳】五服，矦甸男采衛。六年一朝會京師。

【疏】<v>左傳</v>叔向云「明王之制，使諸矦歲聘以志業，問朝以講禮，再朝而會，以示威，再會而盟，以顯昭明。……」說<v>左傳</v>者以爲三年一朝，六年一會，十二年而盟，事與周禮不同，……計彼六年一會，與此六年五服一朝，事相當也。再會而盟，與此十二年，王乃時巡，諸矦各朝於方岳，亦相當也。

葢以要服路遠，外逼四夷，不必常能及朝，故款言之而不數也。

【後辨】據<v>秋官</v><v>大行人</v>，則六服分年來朝。近者每年一次，或二年一次，其餘各以遠近爲差。據今僞<v>周官</v>，則沒六年五服盡來朝，是五服總在一年內來，不必分年來也。……但叔向云「明王之制」，又云「自古以來」，明非周制。

閻若璩曰「<v>禹貢</v>五服，曰甸、曰矦、曰綏、曰要、曰荒。通帝畿在內。<v>周禮</v>六服，不數王畿，曰矦、曰甸、曰男、曰采、曰衞、曰要。又有九服，與九畿同，皆不數王畿。則矦、甸、男、采、衞、蠻、夷、鎭、藩，並無五服字。」〔說不管怎麼算，都沒有五服的說法〕

#### 又六年，王乃時巡，考制度于四岳。

【傳】周制十二年一巡守，春東、夏南、秋西、冬北，故曰時巡。考證制度禮法于四岳之下。

#### 諸矦各朝于方岳，大明黜陟。」

【傳】覲四方諸矦，各朝于四岳之下，〔這就跟堯典舜典差不多了〕

#### 王曰：「嗚呼！凡我有官君子，欽乃攸司，慎乃出令，令出惟行，弗惟反。

【傳】有官君子，大夫以上。

不惟反改，若二三其令，亂之道。

#### 以公滅私，民其允懷。

【傳】則民其信歸之。

#### 學古入官，議事以制，政乃不迷。

【傳】凡制事，必以古義議度終始，

#### 其爾典常作之師，無以利口亂厥官。

【傳】無以利口辯佞亂其官。

#### 蓄疑敗謀，怠忽荒政。不學牆面，莅事惟煩。

【傳】積疑不決，必敗其謀。怠惰忽略，必亂其政。人而不學，其猶正牆面而立，臨政事必煩。

【後辨】「牆面」二字，若無<v>論語</v>，茫然不識所謂。〔跟有一條差不多〕

#### 戒爾卿士，功崇惟志，業廣惟勤。惟克果斷，乃罔後艱。

【傳】此戒凡有官位，但言卿士，舉其掌事者。……言多疑必致患。

#### 位不期驕，祿不期侈。恭儉惟德，無載爾僞。

【傳】貴不與驕期而驕自至，富不與侈期而侈自來。驕侈以行己，所以速亡。

#### 作德，心逸日休；作僞，心勞日拙。

【傳】爲德，直道而行，於心逸豫。而名且美。爲僞，飾巧百端，於心勞苦，而事日拙不可爲。〔這兩句經文不太好翻譯〕

#### 居寵思危，罔不惟畏。弗畏，入畏。

【傳】若乃不畏，則入可畏之㓝。

#### 推賢讓能，庶官乃和，不和，政厖。

【傳】厖，亂也。

#### 舉能其官，惟爾之能。稱匪其人，惟爾不任。」

【傳】〔言選賢舉能〕

#### 王曰：「嗚呼！三事曁大夫！敬爾有官，亂爾有政，以佑乃辟。

【傳】公卿以下，各敬居汝所有之官

#### 永康兆民，萬邦惟無斁。」

【傳】長安天下兆民。則天下萬國，惟乃無厭我周德。

#### 成王旣伐東夷，肅慎來賀。

【傳】海東諸夷，駒麗、扶餘、馯貃之屬。【疏】此傳言東夷，非徒淮水之上夷也。……此皆於孔君之時有此名也。

#### 王俾榮伯作<v>賄肅慎之命</v>。

【疏】成王卽政，奄與淮夷，近者尙叛，明知遠夷亦叛。葢成王親伐淮夷而滅之，又使偏師伐東夷而服之。……肅愼之於中國，又遠於所伐諸矦，見諸矦旣服，故懼而來賀也。

#### 周公在豐，將沒，欲葬成周。

【傳】己所營作，示終始念之。

#### 公薨，成王葬于畢，告周公，作<v>亳姑</v>。

【傳】周公徙奄君於亳姑，因告柩以葬畢之義，斥及奄君已定亳姑，言所遷之功成。

【疏】何休云「周公聖人……東征則西國怨，西征則東國怨。嫌之魯，恐天下迴心趣向之」
