---
layout: "read"
type: "read"
title: "費誓"
date: 2019-05-14
book: ["07尙書"]
markdown: 'https://github.com/kujihhoe/HUGO-Theme-CJK/master/content/read/07-尙書/057-費誓.md'
---

【傳】費，魯東郊之地名。【索隱】卽魯卿季氏之費邑地也。

【集解】徐廣曰「肸，一作鮮，一作獮。」駰案：<v>尙書</v>作「粊」。〔那麼，集解在改字之歬，索隱在改字之後？〕

【索隱】<v>尙書大傳</v>見作「鮮誓」，鮮誓卽肸誓，古今字異，義亦變也。鮮，獮也。言於肸地誓眾，因行獮田之禮，以取鮮獸而祭。

【孫】〔他只所以把費誓放在呂㓝之歬，因爲〕<v>堯典</v>疏云「孔以費誓在文矦之命後，弟九十九；鄭以爲在呂㓝前，第九十七。」

#### 魯矦伯禽宅曲阜，<u>徐</u>、<u>夷</u>並興，東郊不開。作<v>費誓</v>。

【史】伯禽卽位之後，有管蔡等反也，淮夷、徐戎亦並興反。於是伯禽帥師伐之于肸，作<v>肸誓</v>。〔管蔡叛亂是武王旣喪，伯禽卽位是成王元年，那麼此處<v>史記</v>認爲武王旣喪就是成王元年〕<n>卷三十三<v>魯周公世家</v>弟 1844 葉</n>

【傳】孔子序書，以魯有治戎征討之備，秦有悔過自誓之戒，足爲世法，故錄以備王事。

【孫】<v>周本紀</v>云「周公爲師，東伐淮夷，殘奄。」又云「旣絀殷命，襲淮夷，在豐，作<v>周官</v>。」是伯禽先伐淮夷，在管蔡以殷盼之時；周公伐淮夷，在歸政踐奄之後也。但伯禽封魯……則在七年歸政之時，此云卽位之後有管蔡淮夷等反，殊不可解。

#### 公曰：嗟！人無譁，聽命！

【鄭】人，謂軍之士眾及費地之民。

【傳】伯禽爲方伯，監七百里內之諸矦。〔這是王制的說法嗎？〕

【疏】〔說到了王制，看來是的。〕禮，諸矦不得專征伐，惟州牧於當州之內有不順者得專征之。

【後案】據<v>周禮</v>九服，其中六服爲九州，爲方七千里，則每州當有方二千三百里有奇，肰此則僞孔所不信，不足與於此也。卽如<v>王制</v>所云「州方千里」，較之方七百里倍之有奇……<v>明堂位</v>云「封周公于曲阜，地方七百里。」鄭于<v>周禮</v><v>大司徒</v>說其義云「公無附庸，矦附庸九同……」「魯于周法，不得有附庸」……僞孔因此遂言七百里內卽魯爲方伯所統……但爲游光掠影之詞，陰爲鄭作難。

【孫】〔斷句爲「聽命徂茲！」〕

#### 徂茲淮夷、徐戎並興。

【傳】今往征此淮浦之夷、徐州之戎並起爲寇。此戎夷，帝王所羈縻統敘，故錯居九州之內，秦始皇逐出之。〔似乎漢代經師沒有引用歷史來說經的吧？有點意思〕

【後案】大約今淮陽二府近海之地，皆古淮夷。而此經淮夷，則在淮北者也。

#### 善敹乃甲冑，敿乃干，無敢不弔！

【史】陳爾甲冑，無敢不善。

【鄭】敹 liáo，謂傳徹之。敿，猶繫也。至，猶善也。

【王】敿，楯。當有紛繫持之。

【傳】言當善簡汝甲鎧胄兜鍪，施汝楯紛，無敢不令至，攻堅使可用。

【後案】<v>考工記</v><v>函人</v>云「犀甲七屬……」鄭注云「屬，謂上旅下旅札續之數。」是甲必聯合數革以爲之也。又<v>鞄人</v>云「詧其線，欲其臧也。」杜子春云「線謂縫革之縷。」〔看來王鳴盛有時還是挺懂鄭玄的〕

#### 備乃弓矢，鍛乃戈矛，礪乃鋒刃，無敢不善！

【疏】<v>禮記</v><v>明堂位</v>云「封周公於曲阜，地方七百里。」孔意以周之大國不過百里，<v>禮記</v>云七百里者，監此七百里內之諸矦，非以七百里地并封伯禽也。

#### 今惟淫舍牿牛馬，

【鄭】牿爲桎梏之梏，施梏於牛馬之腳，使不得走失。

【傳】今軍人惟大放舍牿牢之牛馬。言軍所在，必放牧也。

【疏】<v>周禮</v><v>充人</v>「掌繫祭祀之牲牷。祀五帝，則繫于牢，芻之三月。」鄭玄云「牢，閑也。」……故謂此牢閑之牛馬爲「牯牛馬」，而知牿卽閑牢之謂也。

【後案】傳用<v>說文</v>義。以牿爲牢。疏引<v>充人</v>以爲「牢閑」。愚謂軍行之牛馬，更番放牧，以休其力，安得從牢而出？故鄭不從<v>說文</v>義，而破牿爲梏，謂是桎梏之梏也。〔解說淸晰〕又<v>鄭志</v>冷剛問……「不審桎梏手足，定有別否？」答曰「牛無手，以前足當之。」〔冷剛眞是，吃多了嗎？〕

【孫】p513<v>說文</v>云「告，牛觸人，角箸橫木，所以告人也。」……據此則牿謂閑之以木。鄭云梏其腳，亦此意也。〔孫星衍似乎想調和鄭注和孔傳，不過鄭玄字面意思難道不就是用鏈子拴著腳嗎〕

#### 杜乃擭，敜乃穽，無敢傷牿。牿之傷，汝則有常㓝。

【史】無敢傷牿。

【鄭】山林之田，春始穿地爲穽，或設擭其中，以遮獸。擭，柞鄂也。

【傳】擭，捕獸機檻。

【後案】<v>周禮</v><v>雝氏</v>云「春令爲阱擭溝瀆之利於民者，秋令塞阱杜擭。」鄭彼注云「阱，穿地爲塹，所以禦禽獸，其或超踰，則陷焉，世謂之陷阱。擭，柞㖾也。堅地阱淺，則設柞㖾於其中。秋而杜塞阱擭，收刈之時，爲其陷害人也。<v>書</v><v>粊誓</v>曰『𢾖乃擭，敜乃阱。』時秋也。」

#### 馬牛其風，臣妾逋逃，勿敢越逐，

【史】馬牛其風，臣妾逋逃，勿敢越逐，

【鄭】風，走逸。臣妾，廝役之屬也。

【傳】役人賤者男曰臣，女曰妾。

【後案】<v>公羊</v>宣十二年「楚伐鄭，廝役死者數百人。」何休注云「艾草爲防者曰廝，汲水漿者曰役。」古者兵車一乘，甲士三人，步卒七十二人，外有餘子二十五人主薪汲者，卽臣妾也。傳必言男臣女妾，疏曲附爲「婦女從軍」，皆非也。〔有點意思〕

【孫】〔出處很多抄了王鳴盛的，比如公羊這一條，不過他沒下結論。孫的態度平實許多〕

#### 祗復之，我商賚汝。

【史】敬復之。【集解】徐廣曰「敬一作振」【孫】祗、振，聲之輕重。

【傳】眾人其有得佚馬牛、逃臣妾，皆敬還復之，我則商度汝功，賜與汝。

【後案】〔根據徐邈，把商讀爲章。〕鄭注云「章，明也。所以表明丈夫」是也。〔這就是根據一箇人的說法，再聯繫到鄭玄的說法，自己推測了一箇鄭玄的說法。〕

#### 乃越逐不復，汝則有常㓝。無敢寇攘，逾垣牆，竊馬牛，誘臣妾汝則有常㓝。

【史】無敢寇攘，踰牆垣。

【鄭】寇，劫取也。因其亡失曰攘。博士讀曰襄。

【後案】漢今文家博士也。〔爲什麼呢？〕

#### 甲戌，我惟征徐戎。峙乃糗糧，

【鄭】糗，擣熬穀也。謂熬米麥使孰，又擣之以爲粉也。

#### 無敢不逮，汝則有大㓝。

【馬】大㓝，死㓝。

【傳】皆當儲峙汝糗糒之糧，使足食，無敢不相逮及，汝則有乏軍興之死㓝。

#### 魯人三郊三遂，峙乃楨、榦。甲戌，我惟築，無敢不供。

【大傳】古者百里之國，三十里之遂，二十里之郊。七十里之國，二十里之遂，九里之郊。五十里之國，九里之遂，三里之郊。

【史】魯人三郊三隧，歭爾芻茭、糗糧、楨榦，無敢不逮。我甲戌築而征徐戎，無敢不及，有大㓝。【孫】歭從止，俗誤從山。

【王】邑外曰郊，郊外曰遂。不言四者，東郊畱守，故言三也。

【傳】總諸國之兵而但稱魯人峙具楨榦，道近也。題曰楨，旁曰榦。言三郊三遂，明東郊距守不峙，甲戌日當築攻敵、距堙之屬。

【疏】「題曰楨」，謂當牆兩端者也。「旁曰榦」，謂在牆兩邊者也。

p812宣十五年<v>公羊傳</v>楚子圍宋，……何休云「堙，距堙，上城具也。」是攻敵城壘必有距堙。

p808明於時軍內更有諸矦之人，故知帥七百里內諸矦之人以之共征也。

<v>周禮</v><v>司徒</v>萬二千五百家爲鄕，<v>司馬法</v>萬二千五百人爲軍……是家出一人，一鄕爲一軍。天子六軍，出自六鄕……<v>周禮</v>又云「萬二千五百家爲遂。」……則六遂亦當出六軍，鄕爲正，遂爲副耳。鄭眾云：「六遂之地，在王國百里之外。」然則王國百里爲郊，鄕在郊內，遂在郊外。<v>釋地</v>云：「邑外謂之郊。」孫炎曰：「邑，國都也。」設百里之國，去國十里爲郊，則諸矦之制亦當鄕在郊內，遂在郊外。此言「三郊三遂」者，三郊謂三鄕也。葢使三鄕之民分在四郊之內，三遂之民分在四郊之外，鄕近於郊，故以郊言之。鄕遂之民分在國之四面，當有四郊四遂，惟言三郊三遂者，明東郊令畱守，不令峙楨榦也。〔很淸晰明白了。傳疏與王肅意差不多，而王鳴盛反對：〕

【後案】<v>春秋</v>成元年疏云「……若諸矦出兵，先盡三鄕三遂，鄕遂不足，肰後總徵境內之兵。」今此淮夷、徐戎兩寇並發，其勢甚急，故悉起鄕、遂之兵應之，肰猶不至總徵境內也。王肅謬謂「東郊畱守」，故不言四，傳疏曲附王義，已非經本旨。

【孫】鄭注<v>王制</v>云「郊，鄕界之外者也。」遂者，鄭注<v>王制</v>云「遠郊之外曰遂。」<v>周禮</v><v>夏官</v><v>大司馬</v>云「凡制軍，大國三軍。」魯是大國，宜爲三軍。〔「肰猶不至總徵境內也」一節，則幾乎是照抄<v>後案</v>了〕

#### 汝則有無餘㓝，非殺。

【鄭】無餘㓝非殺者，謂盡奴其妻子，不遺其種類，在軍使給廝役，反則入於罪吏、舂槀，不殺之。

#### 魯人三郊三遂，峙乃芻茭，無敢不多，汝則有大㓝。

【鄭】茭，乾芻也。

【傳】郊遂多積芻、茭，供軍牛馬。不多，汝則亦有乏軍興之大㓝。
