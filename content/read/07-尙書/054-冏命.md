---
layout: "read"
type: "read"
title: "冏命"
date: 2019-05-14
book: ["07尙書"]
markdown: 'https://github.com/kujihhoe/blogflex/blob/master/content/read/07-尙書/054-冏命.md'
description: "言君成於有德之官，而誤於不忠之官"
---

#### 穆王命伯冏，爲周太僕正，作<v>冏命</v>。

【傳】太僕長，太御中大夫。

【疏】<v>周禮</v>「太御，中大夫」「太僕，下大夫」。……「太馭中大夫」而下有「戎僕、齊僕、道僕、田舗」，太御㝡爲長。……且與君同車，㝡爲親近，故<v>春秋</v>隨矦寵少師，以爲車友；<v>漢書</v>文帝愛趙同，命之爲御。

#### 王若曰：「伯冏，惟予弗克于德，嗣先人宅丕后。

【傳】言我不能於道德，繼先人居大君之位。

#### 怵惕惟厲，中夜以興，思免厥愆。

【傳】言常悚懼惟危

【疏】<v>禮記</v><v>祭義</v>云「春雨露旣濡，君子履之，必有怵惕之心。」

#### 昔在文、武，聰明齊聖，小大之臣，咸懷忠良。

【傳】聰明，視聽遠；齊痛，無滯礙。

#### 其侍御僕從，罔匪正人，以旦夕承弼厥辟，出入起居，罔有不欽；

【傳】以旦夕承輔其君。

#### 發號施令，罔有不臧。

【傳】無不有善。

#### 下民祗若，萬邦咸休。

【傳】下民敬順其命

#### 惟予一人無良，實賴左右前後有位之士，匡其不及，繩愆糾繆，格其非心，俾克紹先烈。

【傳】恃左右之臣彈正過誤，檢其非妄之心

#### 今予命汝作大正，正于羣僕侍御之臣。懋乃后德，交修不逮。

【傳】皆當勉汝君爲德，更代修進其所不及。

#### 慎簡乃僚，無以巧言、令色、便辟、側媚，其惟吉士。

【傳】無得用巧言無實、令色無質、便辟足恭、側媚諂諛之人

【疏】<v>論語</v>稱「巧言、令色、足恭，左丘明恥之。」

作大正，正，長也，作僕官之長。正於羣僕，令教正之。

府吏已下官長所自辟除，命士以上皆應人主自選。【後辨】此非<v>周禮</v>本文，義出鄭注。〔又說了一堆閻若璩的官制攷證。〕作書命其臣爲太僕，不本<v>周官</v>，旁侵太馭，執掌如秦制，殊失卻本色耳。

#### 僕臣正，厥后克正；僕臣諛，厥后自聖。后德惟臣，不德惟臣。

【傳】君之有德，惟臣成之；君之無德，惟臣誤之。言君所行善惡，專在左右。

#### 爾無暱于憸人，充耳目之官，迪上以非先王之典。

【傳】汝無親近於憸利小子之人，充備侍從，在視聽之官，道君上以非先王之法。

#### 非人其吉，惟貨其吉，

【傳】若非人其實吉良，惟以貨財配其吉良，以求入於僕侍之臣，汝當淸審。〔意思是官是買來的？？〕

#### 若時，瘝厥官，

【傳】若用是行貨之人，則病其官職。

#### 惟爾大弗克祗厥辟，惟予汝辜。」

【傳】用行貨之人，則惟汝大不能敬其君，惟我則亦以此罪汝。

#### 王曰：「嗚呼，欽哉！永弼乃后于彝憲。」

【傳】此穆王庶幾欲蹈行常法。
