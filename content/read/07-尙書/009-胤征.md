---
layout: "read"
type: "read"
title: "胤征"
date: 2019-05-09
lastmod: 2019-05-15
book: ["07尙書"]
markdown: 'https://github.com/kujihhoe/blogflex/blob/master/content/read/07-尙書/009-胤征.md'
description: "尙書正義卷七"
---

#### <u>羲</u><u>和</u>湎淫，廢時亂日，胤往征之，作<v>胤征</v>。

廢天時，亂甲乙。

【疏】不知日食，是亂甲乙也。

【後辨】鄭注<v>書敘</v>，胤爲臣名，傳以爲國名。

葢夏都安邑在河北，太康爲羿所距，遂居河南陽夏……崩，弟仲康立。崩，子<u>相</u>立。羿但據冀州河北之地，不臣于夏，未必執夏政柄。後<u>羿</u>爲<u>寒浞</u>所殺，<u>相</u>又自河南遷河北帝丘……後又爲<u>寒浞</u>之子<u>澆</u>所殺，<u>夏</u>遂中絕。

#### 惟仲康肇位四海，

羿廢太康，而立其弟仲康爲天子。

#### 胤矦命掌六師。<u>羲</u><u>和</u>廢厥職，酒荒于厥邑，胤后承王命徂征。

就其私邑討之。

【疏】羿於其後，篡天子之位。仲康不能殺羿，必是羿握其權。

#### 告于眾曰：「嗟！予有眾：聖有謨訓，明徵定保，先王克謹天戒，臣人克有常憲，百官修輔，厥后惟明明，每歲孟春，遒人以木鐸徇于路，

遒人，宣令之官。

【疏】明堂位……是武事振金鐸，文事振木鐸。

#### 官師相規，工執藝事以諫。其或不恭，邦有常刑。」

#### 「惟時<u>羲</u><u>和</u>顚覆厥德，沈亂于酒，畔官離次，俶擾天紀，

俶，始；擾，亂

#### 遐棄厥司，乃季秋月朔，辰弗集于房，瞽奏鼓，嗇夫馳，庶人走，

嗇夫，主幣之官。馳取幣，禮天神。眾人走，供救日食之百役也。〔真有趣，這裏什麼都在說日食。〕

【疏】惟夏四月有伐鼓用幣，餘月不然。此九月日食，亦奏鼓用幣者，顧氏云「夏禮異於周禮也。」

【後辨】<v>周禮</v>之正歲，卽<v>夏書</v>之正月，二代禮同。〔？爲啥？〕【後辨引閻若璩】p724夏家則瞽奏鼓，嗇夫馳，庶人奏。周家則樂奏鼓，祝用幣，史用辭。雖名有四月六月之別，皆謂之正月，正月者，正陽之月，非春王正月之月也。……夫太守首言此禮在周之六月，繼卽引<v>夏書</v>以證夏禮亦卽在周之六月朔。周之六月，是爲夏之四月，可謂反覆明切矣，非二代同禮之證乎！〔只能知衟這裏有一箇日食幾月的問題，更深就顧不上了〕

#### <u>羲</u><u>和</u>尸厥官罔聞知，昬迷于天象，以干先王之誅，<v>政典</v>曰：『先時者殺無赦，不及時者殺無赦。』

先時，謂曆象之法、四時節氣、弦望晦朔先天時。〔可是，這不很常見嘛，爲何那麼嚴重〕

#### 「今予以爾有眾，奉將天罰。爾眾士同力王室，尙弼予欽承天子威命。

以天子威命督其士眾，使用命。〔挾天子以令諸矦？？〕

#### 火炎崑岡，玉石俱焚。天吏逸德，烈于猛火。殲厥渠魁，脅從罔治，舊染污俗，咸與維新。

言其餘人久染汙俗，本無惡心，皆與更新，一無所問。〔這種話好象其他篇目也有。〕

#### 嗚呼！威克厥愛，允濟；愛克厥威，允罔功。其爾眾士懋戒哉！」

【後辨】襲<v>左傳</v>昭二十三年吳公子光……任威滅愛之言，必是祖述桀紂之殘虐而云者。且又出亂臣賊子口，其不可爲訓明甚。

#### 自契至于成湯八遷，

【疏】事見經傳者有此四遷，其餘四遷，未詳聞也。

#### 湯始居亳，從先王居。

【疏】嚳實帝也，言先王者，對文論優劣則有皇與帝及王之別，散文則雖皇與帝皆得言王也。

#### 作<v>帝告</v>、<v>釐沃</v>。	湯征諸矦，葛伯不祀，湯始征之，

【疏】〔孟子記載了葛伯多麼壞〕

#### 作<v>湯征</v>。伊尹去亳適夏，旣醜有夏，復歸于亳。

【疏】此時未有伐桀之意，故貢伊尹使輔之。<v>孫武兵書</v><v>反間篇</v>曰「商之興也，伊尹在夏；周之興也，呂牙在殷。」〔真有意思，同一件事完全相反的說法〕

#### 入自北門，乃遇汝鳩、汝方。作<v>汝鳩</v>、<v>汝方</v>。
