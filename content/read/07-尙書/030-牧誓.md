---
layout: "read"
type: "read"
title: "牧誓"
date: 2019-05-31
book: ["07尙書"]
markdown: 'https://github.com/kujihhoe/blogflex/HUGO-Theme-CJK/master/content/read/07-尙書/030-牧誓.md'
---

#### 武王戎車三百兩、虎賁三百人，與受戰于牧埜，作<v>牧誓</v>。

【史】p159誓已，諸矦兵會者車四千乘，陳師牧埜。〔四千乘哪來的？〕

【傳】兵車，百夫長所載。車稱兩，一車步卒七十二人，凡二萬一千人，舉全數。勇士稱也，若虎賁獸，言其猛也。皆百夫長。

【疏】孔以虎賁三百人與戎車數同。⋯⋯<v>風俗通</v>說「車有兩輪，故稱為兩。猶屨有兩隻，亦稱為兩。」

顧氏亦同此解。孔既用<v>司馬法</v>一車七十二人，又云兵車百夫長所載，又下傳以百夫長為「卒帥」〔原文爲卒師〕，是實領百人，非惟七十二人。依<v>周禮</v><v>大司馬法</v>，天子六軍，出自六鄉，凡起徒役，無過家一人。故一鄉出一軍，鄉為正，遂為副。若鄉遂不足，則徵兵于邦國。則<v>司馬法</v>六十四井為甸，計有五百七十六夫，共出長轂一乘、甲士三人、步卒七十二人。至於臨敵對戰布陳之時，則依六鄉軍法，五人為伍，五伍為兩，四兩為卒〔100人〕，五卒為旅，五旅為師〔2500人〕，五師為軍。故<v>左傳</v>云「先偏後伍。」又云「廣有一卒，卒偏之兩。」非直人數如此，車數亦然。故<v>周禮</v>云「乃會車之卒伍」，鄭云「車亦有卒伍。」<v>左傳</v>「戰于繻葛」，杜注云「車二十五乘為偏」，是車亦為卒伍之數也。則一車七十二人者，自計元科兵之數。科兵既至，臨時配割，其車雖在，其人分散，前配車之人，臨戰不得還屬本車，當更以虎賁甲士配車而戰。孔舉七十二人元科兵數者，欲總明此百兩人之大數。〔原文作欲總明三百兩人之大數〕云兵車百夫長所載者，欲見臨敵實一車有百人。既虎賁與車數相當，又經稱百夫長，故孔為此說。〔沒看懂⋯⋯不重要了〕

【孫】p283<v>禮記</v>及<v>詩</v>舊本皆作「坶埜」

#### 旹甲子昧爽，

【史】p158二月甲子昧爽【集解】「此殷之正月，周之二月也。」是今文有「二月」〔孫認爲孔安國是古文，此僞孔是二月，則今文〕

【孫】p282太史公以此二月爲十一秊二月甲子。……律曆志……是㠯爲十三秊二月。葢今古文各從文王受命數秊之異。二月四日。昧，冥，爽，朙，早旦

#### 王朝至于牧埜，乃誓。

【鄭】郊外曰野。

【後案】坶在朝歌南七十里，是在遠郊之內、近郊之外。……旣進百里之遠郊，而至七十里之坶野。

#### 王左杖黃鉞，右秉白旌以麾，曰：「逖矣！西土之人。」

【傳】p420鉞，以黃金飾斧。左手杖鉞，示無事於誅。右手把旌，示有事於敎。

【疏】殺戮用右手，用左手杖鉞，示無事於誅。

【孫】司馬法曰：夏執玄戉，殷執白戚，周左杖黃戉，右秉白髦。

古文作逷。

#### 王曰：「嗟！我友邦冢君，

【馬】冢，大也。

【傳】同志爲友。

【孫】友邦，史公作有國，今文不作有字說也。〔這麼說孫又認爲史公是今文，那到底是古文還是今文？〕

#### 御事司徒、司馬、司空，」

【傳】治事三卿

【疏】孔以時已稱王，應置六卿，今呼治事惟三卿者，……是其誓戰者，故不及太宰、太宗、司寇也。

【書集傳】武王是旹尙爲諸矦，故未備六卿，只有三卿

【後案】伏生<v>大傳</v>……「故三公、九卿、二十七大夫、八十一元士。」考官數，虞六十，夏百二十，殷二百四十，周三百六十。此官百二十，故鄭以爲夏制。……依注疏，則此三卿與三公無涉，說與伏異。竊謂三公兼卿，雖立制如此，此時出師征伐，六卿且不必盡從……則知此三卿，自爲軍中有職掌之人，所以舉之，無庸牽引三公。

【孫】司徒司馬司空爲天子三公，坐而論道，無所職司。今在軍中，不無所治，……故以御事總目司徒以下也。

#### 亞旅、師氏，

【傳】亞，次，旅，眾也。眾大夫，其位次卿。師氏，大夫官以兵守門者。

【書集傳】亞：次，卿之下，大夫。旅：卿之屬士。大國三卿下，大夫五人，士二十七人。<v>周禮</v>師氏：「王舉則從」。獨稱八國，葢近周西都，素所服役。

【孫】p284亞者，<v>釋言</v>云「次也」。旅者，<v>釋詁</v>云「眾也」。

師氏亦大夫，從王在軍中守內列者。

#### 千夫長、百夫長，

【鄭】師帥、旅帥也。

【王】師長、卒長。【傳】師帥、卒帥。

【疏】p421周禮……百人爲卒，卒長皆上士。孔以師雖二千五百人，舉全數亦㝵爲千夫長……故以……百夫長爲卒帥。……鄭玄㠯爲師帥旅帥也，與孔不同。〔總算找到一箇不同，孔穎達沒邏輯，那麼鄭爲何㠯百夫長爲旅長？知道了，除以五。微笑臉。鄭玄眞規整。積累一些他算數方面規整的例子。〕

【後案】五百人之帥爲旅帥，舉全數則云百夫長也。王及傳疏解千夫與鄭同，惟百夫則異。〔這麼說來，王肅看到正好有箇百人的卒，那就用卒，而鄭玄爲了兩者統一，都要舉全數而言〕

【孫】p285夏官序官云「二千有五百人爲師，師帥皆中大夫。五百人爲旅，旅帥皆下大夫。」故鄭以千夫長爲師帥，百夫長爲旅帥也。

#### 及庸，蜀、羌、髳、微、盧、彭、濮人。稱爾戈，比爾干，立爾矛，予其誓。」

【孫】稱：并舉。

#### 王曰：「古人有言曰，『牝雞無晨；牝雞之晨，惟家之索。』

【傳】p423索，盡也。喩婦人知外事，雌代雄鳴則家盡，婦奪夫政則國亡。孔穎達。紂直用婦言耳，非能奪其政，舉此言者，專用其言，賞罰由婦，卽是奪其政矣。

【書集傳】索：蕭索。

【孫】p286索之義爲空也。<v>漢書</v><v>外戚傳</v><v>倢伃賦</v>云：悲䢅婦之作戒。注：「張晏曰……」〔兩者意思差不多。〕

#### 今商王受惟婦言是用，

【史】今殷王紂維婦人言是用，

【孫】p286史公受作紂者，……凡今文倶作紂，古文或作受也。〔所以明確說了史記是今文〕

#### 昬棄厥肆祀弗荅，

【史】自弃其先祖肆祀不荅，

【鄭】肆，祭名。荅，問也。【孫】云「荅，問」者，未詳。

【傳】p423昬，亂，肆，陳，荅，當也。亂棄其所陳祭祀，不復當享鬼神。孔穎達p424詩云：肆筵設席。肆者，陳設之意。

【孫】<v>詩</v><v>雝</v>云：「相予肆祀」。箋以肆爲陳，與此不同也。〔孫比孔穎達說得詳。這一句照抄<v>後案</v>〕

【書集傳】肆：陳。荅：報。廢宗廟之禮，無宗族之義。〔明顯，鄭注、孫對肆的疏準確㝵多。孔傳怎麼會不知道肆是祭名呢？〕

【孫】昬者，王氏引之云：蔑也。〔會不會是史公作「昬」。通惽、怋，昬又訛爲昬？我覺得有可能〕

<v>周禮</v><v>大祝</v>：凡大禋祀肆享。注云：「肆享，祭宗廟也。」又<v>典瑞</v>「以肆先王」，注云「玄謂肆，解牲體以祭，因㠯爲名。」

#### 昬棄厥遺王父母弟不迪，

【史】昬弃其家國，遺其王父母弟不用【孫】p287史遷……「昬棄厥遺」作「昬弃其家國道」〔孫星衍估計是版本的錯誤？〕

#### 乃惟四方之多辠逋逃，是崇是長，是信是使，是以爲大夫卿士。俾暴虐于百姓，以奸宄于商邑。

【史】〔史公沒有「是以爲大夫卿士」〕

【後案】師古曰「宗，尊也。」古宗、崇字亦通也。

#### 今予發惟恭行天之罰。今日之事，不愆于六步、七步，乃止齊焉。勖哉夫子！不愆于四伐、五伐、六伐、七伐，乃止齊焉。勖哉夫子！

【史】不過六步七步

【鄭】伐謂擊刺也。一擊一刺曰一伐。始歬就敵，六步七步當止齊，正行列。及兵相接，少者四伐，多者五伐，又當止齊，正行列也。

【傳】言當旅進一心。

【後案】<v>樂記</v>鄭注「……每奏四伐，一擊一刺爲一伐。……」鄭所引但又有四伐、五伐，不言六伐、七伐。……雖<v>史記</v>及蔡邕石經皆有之，疑衍文也。〔有點矛盾？〕

【孫】p288司馬法云：「軍以舒爲主，雖交兵致刃，徒不趨，車不馳，不踰列，是以不亂。

武舞，戰象也。每奏四伐〔未說出處〕……疑鄭本<v>古文尙書</v>無六伐七伐。

#### 尙桓桓，

【鄭】威武皃。

【傳】p426桓桓，武皃。

#### 如虎如貔如熊如羆，

【史】如虎如羆如豺如離。集解。徐廣曰：此訓與螭同

【孫】史遷……熊作**財**。……史記司馬相如傳正義引杜林云：豺似㹮，白色。杜林說古文尙書，則知古文尙書財作豺也。

#### 于商郊，弗迓克奔，以役西土，勖哉夫子！

【史】不禦克犇。

【鄭】禦，彊禦，謂彊曓也。克，殺也。不得暴殺紂師之犇走者，當㠯爲周之役也。

【傳】商眾能𢍃來降者，不迎擊之。如此，則所以役我西土之義。

【後案】當以迓爲正，餘皆假借。……後人強分御車之御，迎御之御爲二音，不知<v>唐韻</v>九麻三十五馬、四十禡等音，皆古所無也。

【孫】迓：彊禦

#### 爾所弗勖，其于爾躬有戮！」

【鄭】所，言且也。<n>p160集解</n>

【後案】古音讀且與所字相似，故訓所爲且也。〔又想到可以探討一下王鳴盛的音韻學知識到什麼程度了〕
