---
layout: "read"
type: "read"
title: "武成"
date: 2019-06-05
book: ["07尙書"]
markdown: 'https://github.com/kujihhoe/blogflex/HUGO-Theme-CJK/master/content/read/07-尙書/031-武成.md'
description: "<v>後辨</v>中有些内容畢業論文已經看了，就不錄"
---

#### 武王伐殷，往伐歸獸，識其政事，作<v>武成</v>。

【鄭】著武道至此而成。<v>武成</v>逸書，建武之際亡。

【傳】p426往伐紂，克定，偃武修文，歸馬牛於華山、桃林之牧地。識記殷家政教善事㠯爲法。

【疏】p427歸馬放牛，不復乘用，使之自生自死若野獸肰。

【後案卷三十】<v>大雅</v><v>下武</v>云「成王之孚。」箋云「武王成我周家王道。」又云「應侯順德，昭哉嗣服。」箋云「武王能成祖考之功，伐紂定天下。」<v>周頌</v><v>武</v>云「嗣武受之，勝殷遏劉，耆定爾功。」箋云「嗣子武王受文王之業，舉兵伐殷勝之，年老乃定女功。」〔收集武王之道很全了〕

孔壁所得眞古文本有<v>武成</v>，因其不列學官，藏在祕府，故謂之逸書。

【後辨】<v>書</v>紀事皆用周正，一月是周之正月，建子之月也。

#### 惟一月壬辰，旁死魄。

【傳】p428一月，周之正月。

【疏】p429朔是死魄，故月二日近死魄。……律曆志云：「死魄，朔也。生魄，望也。」

#### 越翼日，癸巳，王朝步自周，于征伐商。

【傳】武王㠯正月三日行自周<n>鎬京</n>，往征伐商，二十八日<n>戊午</n>渡孟津。

#### 厥四月，哉生明，王來自商，至于豐。

【傳】哉，始也。始生朙，月三日，與死魄互言。

【疏】p430生朙、死魄倶是月初。

#### 乃偃武修文，

【傳】倒載干戈，包㠯虎皮，示不用。行禮射，設庠序，修文敎。

【疏】p430<v>樂記</v>云「武王克殷，濟河而西，車甲釁而藏之府車，倒載干戈，包之以虎皮，天下知武王之不復用兵也。散軍而郊射，左射貍首，右射騶虞，而貫革之射息也。」〔孔傳也不說一下出處〕

#### 歸馬于華山之陽，放牛于桃林之野，示天下弗服。

【後辨引閻若璩】曾謂武王一戰有天下，卽置牛馬于不長不養之地，欲其殄滅乎！歸之放之，不過示吾復服耳。注疏凡此等處，旣違事實，又害義理。〔閻若璩的義理，似乎是在事實基礎上，得到武王真正的事蹟，在此基礎上，判斷僞書不合的地方。似乎和華老師說的古典重構有點不一樣？〕

#### 丁未，祀于周廟，邦甸、矦、衛駿奔走，執豆、籩。

【傳】四月丁未，祭告后稷以下、文考文王以上七世之祖。駿，大也。……諸矦皆大𢍃走於廟執事。〔爲何是七世？〕

【疏】天子七廟，故云……。周禮六服，矦甸男采衛要，此略舉。

【後辨】所謂越三日、七日者，皆從前至今爲三日、七日耳，非離其日而數之也。

#### 越三日，庚戌，柴、望，大告武成。

【傳】燔柴郊天，望祀山川。先祖後郊，自近始。〔感覺這幾句的孔傳還不錯〕

【疏】此從丁未數之，則爲四日。葢史官不同，立文自異。或此三當爲四，由字積畫誤。〔嚶嚶嚶〕

【後辨引閻若璩】朱子疑「<v>漢志</v>庚戌『燎于周廟』，庚乃剛日，而宗廟內事非所宜用……」余謂古者天子出征，所謂類帝宜社，諸祭要亦不過數日閒卽徧及，豈得拘祭不欲數，遂曠日持久，坐失兵機耶？

【後辨】但<v><n>禮記</n>大傳</v>先言柴上帝，後言宗廟，而此則本<v>漢志</v>及<v>逸書</v>，先祀廟，後柴望。

#### 旣生魄，庶邦冢君暨百工，受命于周。

【傳】p420魄生朙死，十五日之後。

【疏】p421丁未祀于周廟，已是此月十九日矣。此「受命于周」繼「生魄」言之，則受命在祀廟之歬，故祀廟之旹，諸矦已𢍃走執事，豈㝵未受周命，已助周祭？

#### 王若曰：「嗚呼！羣后：惟先王建邦啓土，公劉克篤前烈。至于大王，肇基王跡，

【後辨】此傳以公劉爲后稷曾孫，特據<v>史記</v><v>周本紀</v>后稷子不窋，孫鞠陶，曾孫公劉耳。其實<v>史記</v><v>漢書</v>竝云「公劉避桀居豳」由后稷至桀時四百餘年，安得公劉爲其曾孫？〔這是一處史記自相矛盾的地方。不過有沒有可能孫就是指後代〕

#### 王季其勤王家。我文考文王克成厥勳，誕膺天命，以撫方夏。

【傳】p432言我文德之父能成其王功，大當天命，㠯撫綏四方中夏。

#### 大邦畏其力，小邦懷其德。

#### 惟九年，大統未集。

【傳】言諸矦歸之九年而卒，故大業未就。

【疏】p433汲冢竹書魏惠王有後元年，漢初文帝二元、景帝三元，此必有因於古也。伏生、司馬遷、韓嬰之徒不見此書，㠯爲文王受命七年而崩，故鄭玄等皆依用之。〔所以這七年九年到底怎麼回事〕

#### 予小子其承厥志，厎商之罪，告于皇天后土、所過名山大川，

【傳】p433后土，社也。名山，蕐岳。大川，河。

【疏】僖十五秊左傳云「戴皇天而履后土。」彼晉大夫要秦伯，故㠯地神后土而言之，與此異也。

#### 曰：「惟有道曽孫周王發，將有大正于商。

【傳】p433告天地山川之辭。

【疏】言己有道，所以告神求助，不得飾㠯謙辭也。稱「曾孫」者，曲禮說諸矦自稱之辭云「臨祭祀，內事曰孝子某矦某，外事月曾孫某矦某。」

#### 今商王受無道，暴殄天物，害虐烝民，

國p434暴絕天物，言逆天也。

#### 爲天下逋逃主，萃淵藪。

【傳】天下辠人逃亡者，而紂爲魁主，窟聚淵府藪澤，言大姦。

【疏】杜預云「萃，集也。天下逋逃悉㠯紂爲淵藪，集而歸之。」與孔異也。〔爲何我覺得差不多？〕

#### 予小子旣獲仁人，敢祗承上帝，以遏亂略。

【傳】畧，路也。言討紂。敬承天意，以絕亂路。

#### 華夏蠻貊，罔不率俾恭天成命。

【傳】冕服采章月蕐，大國曰夏。

#### 肆予東征，綏厥士女。

【傳】p435此謂十一秊會盟津還旹。

#### 惟其士女，篚厥玄黃，昭我周王。

【傳】言東國士女筐篚盛其絲帛，奉迎道次。

#### 天休震動，用附我大邑周。惟爾有神，尙克相予，以濟兆民，無作神羞。」

【傳】無爲神羞辱。

#### 旣戊午，師逾孟津。癸亥，陳于商郊，俟天休命。

【傳】自河至朝歌出四百里，五日而至，赴敵宜速。待天休命，謂夜雨止畢陳。孔穎達。稱「我」者，猶如自漢至今，文章之士雖民，論國事，莫不稱我，皆云我大隨。以心體國，故稱我耳。◉原來如此。

【疏】p436帝王世紀……王曰：吾已令膠鬲㠯架子報其主矣。吾雨而行，所以救膠鬲之死也。〔原來這故事從這來〕

#### 甲子昧爽，受率其旅若林，會于牧野。

【傳】如林，言盛多。

#### 罔有敵于我師，前徒倒戈，攻于後，以北，血流漂杵。

【傳】血流漂舂杵，甚之言。

【後辨】詳其意，彼真本<v>武成</v>必不以倒戈事與流杵事爲一，葢此語自是兩敵相爭……此等爲殺人多之恒辭，故孟子特爲武王辨。

#### 一戎衣，天下大定。乃反商政，政由舊。

【傳】p436言與眾同心，動有成功。反紂惡政，用商先王善政。

#### 釋箕子囚，封比干墓，式商容閭。

【史】p163已而命召公釋箕子之囚。命畢公釋百姓之囚，表商容之閭。

【傳】商容，賢人，紂所貶退。式其閭巷，以禮賢。

【疏】式，車上之橫木，男子立乗，有所敬，則俛而憑式，遂以式爲敬名。〔帝王世紀說畢公、太公、周公、武王的特點好有意思。「聖人爲海內討惡，見惡不怒，見善不喜，顏色相副」〕

#### 散鹿臺之財，發鉅橋之粟。

【史】命南宮括散鹿臺之財、發鉅橋之粟，以振貧弱萌隸。命南宮括、史佚展九鼎寶玉。命閎夭封比干之墓。〕【疏】p437然則武王親式商容之閭，又表之也。……周禮有泉府之官，周語稱景王鑄大錢，是周時已名泉爲錢也。

#### 大賚于四海，而萬姓悅服。

【傳】施捨已債，救乏賙無，所謂「周有大賚」。

【疏】左傳成十八年晉悼公初立，「施捨已責」。成二年楚將起師，「已責救乏」。定五年歸粟於蔡，以賙急矜無資也。……所謂「周有大賚」，<v>論語</v>文。孔安國解<v>堯曰</v>之篇有二帝三王之事。

#### 列爵惟五，分土惟三。

【傳】p438卽所識政事而法之，爵五等：公矦伯子男。列地封國，公矦方百里，伯七十里，子男五十里，爲三品。

【疏】爵五等，地三品，武王於此旣從殷法，未知周公制禮亦然以否。〔說了一堆幾百里地〕……鄭玄之徒㠯爲武王旹大國百里，周公制禮，大國五百里，王制之注具矣。

#### 建官惟賢，位事惟能。重民五教，

#### 惟食、喪、祭。

#### 惇信明義，崇德報功。垂拱而天下治。

【後辨】晉人于漢文心手熟悉，故慣用而不覺也。
