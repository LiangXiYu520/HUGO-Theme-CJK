---
layout: "read"
type: "read"
title: "孔傳泰誓"
date: 2019-05-30
book: ["07尙書"]
markdown: 'https://github.com/kujihhoe/HUGO-Theme-CJK/blob/master/content/read/07-尙書/027-孔傳泰誓.md'
---

## 孔傳泰誓上

#### 惟十有一秊，武王伐殷，一月戊午，師渡孟津，作泰誓三篇。

【書集傳】p280上篇未渡河作，中下旣渡河作。至晉孔壁書行，僞泰誓廢。關於「十一秊」。

#### 惟十有三秊春，大會于孟津。

【傳】p400或作十有一秊，後人妄看序文輒改之。

#### 王曰：嗟！我友邦冢君，越我御事庶士，朙聽誓：惟天地萬物父母，惟人萬物之靈。亶聦朙，作元后，元后作民父母。

【書集傳】p281越：及。亶：誠實無妄，聦朙出自天性。任元后之責者，可不知所以作民父母之義乎？

#### 今商王受弗敬上天，降災下民，沈湎冒色，敢行暴虐。辠人以族，官人以世。惟宮室、臺榭、陂池、侈服，以殘害于爾萬姓。

【書集傳】冒色：冒亂女色。

#### 焚炙忠良，刳剔孕婦。

【書集傳】刳剔：割剝。

#### 皇天震怒，命我文考肅將天威。大勳未集，肆予小子發，以爾友邦冢君觀政于商。惟受罔有悛心，乃夷凥弗事上帝神祇，遺厥先宗廟弗祀。

【書集傳】肆：故。觀政：「萬夫之長可以觀政」，不是觀兵。悛：改。夷：蹲踞。

#### 犠牲粢盛，旣于凶盜，乃曰吾有民有命，罔懲其悔。天佑下民，作之君，作之師，惟其克相上帝，寵綏四方。有辠無辠，予曷敢有越厥志？

【書集傳】佑：助。君、師克相上帝。

#### 同力度𢛳，同𢛳度義。

p405力鈞則有𢛳者勝，𢛳鈞則秉義者強。

#### 受有臣億萬，惟億萬心。予有臣三千，惟一心。商辠貫盈，天命誅之。予弗順天，厥辠惟鈞。

#### 予小子夙夜祗懼，受命文考，類于上帝，宜于冢土，以爾有眾厎天之罰。

【疏】p406<v>王制</v>云：「天子將出，類乎上帝，宜乎社，造乎禰。」此「受命文考」，卽是造乎禰也。王制以神尊卑爲次，故先言帝、社後言禰。此以廟是己親，若言家內私議，然後告天，故先言「受命文考」，而後言「類于上帝」。〔這箇「冝」很有意思〕

#### 天矜于民，民之所欲，天必從之。爾尙弼予一人，永淸四海。旹哉，弗可失！

## 泰誓中

#### 惟戊午，王次於河朔。羣后以師畢會，王乃徇師而誓曰：嗚呼！西土有眾，咸聽灷言：

p407戊午渡河而誓，旣誓而止於河之北。

#### 我聞吉人爲善，惟日不足；凶人爲不善，亦惟日不足。今商王受力行無度，播棄犁老，昵比辠人。淫酗肆虐，臣下化之。朋家作仇，脅權相滅，無辜籲天，穢𢛳彰聞。

#### 惟天惠民，爲辟奉天。有夏桀弗克若天，流毒下國，天乃佑命成湯，降黜夏命。惟受辠浮于桀。剝喪元良，賊虐諫輔。

#### 謂己有天命，謂敬不足行，謂祭無益，謂暴無傷。厥監惟不遠，在彼夏王。

〔眞是囉嗦，剛纔說的又說一遍〕

#### 天其以予乂民，灷夢協灷卜，襲于休祥，戎商必克。

#### 受有億兆夷人，離心離𢛳；予有亂臣十人，同心同𢛳。雖有周親，不如仁人。

p411周，至也。

#### 天視自我民視，天聽自我民聽。百姓有過，在予一人。

p412言天因民以視聽，民所惡者天誅之。〔跟<v>皐陶謨</v>p153一模一樣〕〔<v>秦本紀</v>p240問<u>百里傒</u>，傒曰：夷吾㝵辠於君，其百姓何辠？〕

#### 今灷必往。我武惟揚，侵之于疆，取彼凶殘。我伐用張，于湯有灮。

〔這不是詩的文風嗎，醉了〕

#### 勖哉夫子！罔或無畏，寧執非敵。百姓懔懔，若崩厥角。

#### 乃一心一𢛳，立定厥功，惟克永世。

p413汝同心立功，則能長丗以安民。

## 泰誓下

#### 旹厥朙，王乃大巡六師，朙誓眾士。

#### 王曰：嗚呼！我西土君子！天有顯道，厥類惟彰。今商王受狎侮五常，荒怠弗敬，自絕于天，結怨于民。斮朝涉之脛，剖賢人之心。

#### 作威殺戮，毒痡四海。崇信姦囘，放黜師保。屏棄典㓝，囚奴正士。郊社不修，宗廟不享，作奇技淫巧，㠯悅婦人。上帝弗順，祝降旹喪。

p416

#### 爾其孜孜，奉予一人，恭行天罰。

#### 古人有言曰「撫我則后，虐我則讎。」獨夫受洪惟作威，乃汝世讎。樹𢛳務滋，除惡務本。

#### 肆予小子誕以爾眾士殄殲乃讎。爾眾士其尙迪果毅，以登乃辟。功多有厚賞，不迪有顯戮。

#### 惟我文考，若日月之照臨，灮于四方，顯于西土。惟我有周，誕受多方。予克受，非予武，惟灷文考無辠。受克予，非灷文考有辠，惟予小子無良。

#### 受克予，非灷文考有辠，惟予小子無良。

p417
