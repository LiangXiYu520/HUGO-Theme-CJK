---
layout: "read"
type: "read"
title: "旅獒"
date: 2020-07-07
book: ["07尙書"]
markdown: 'https://github.com/kujihhoe/HUGO-Theme-CJK/blob/master/content/read/07-尙書/033-旅獒.md'
draft: true
---

惟克商，遂通道于九夷八蠻。西旅厎貢厥獒，太保乃作<v>旅獒</v>，用訓于王。曰：「嗚呼！明王慎德，四夷咸賓。無有遠邇，畢獻方物，惟服食器用。王乃昭德之致于異姓之邦，無替厥服；分寶玉于伯叔之國，時庸展親。人不易物，惟德其物！德盛不狎侮。狎侮君子，罔以盡人心；狎侮小人，罔以盡其力。不役耳目，百度惟貞。玩人喪德，玩物喪志。志以道寧，言以道接。不作無益害有益，功乃成；不貴異物賤用物，民乃足。犬馬非其土性不畜，珍禽奇獸不育于國，不寶遠物，則遠人格；所寶惟賢，則邇人安。嗚呼！夙夜罔或不勤，不矜細行，終累大德。爲山九仞，功虧一簣。允迪茲，生民保厥居，惟乃世王。」

#### 西旅獻獒，太保作<v>旅獒</v>。

【鄭】獒讀曰豪。西戎無君名，強大有政者爲酋豪。國人遣其酋豪之長來獻見於周。

【傳】西戎遠國貢大犬，召公陳戒。

【疏】鄭云云，良由不見古文，妄為此說。成王時召公爲太保，知此時太保亦召公也。〔獒是古文嗎？可明明說了「獒讀曰豪」，怎麼沒見古文呢〕

【後案】<v>漢書</v><v>趙充國傳</v>注孟康曰「豪，帥長也。」⋯⋯乃知羌戎稱豪，訖漢猶然也。⋯⋯犬高四尺曰獒，人家常畜。<v>左傳</v>「公嗾夫獒」，豈遠物哉！

<v>燕召公世家</v>成王時，召公爲三公。則知武王時未爲太保矣。<v>史記</v>、<v>周書</v>並稱武王克殷有召公奭，不言太保。言太保自成王幼在襁褓中，召公爲太保始，見賈誼<v>新書</v>⋯⋯史家記事，多以其人所終之官言之。

〔如果我們探討一下經注中的今古文衝突的問題，找出所有孔疏和鄭注今古文不同的地方，有多少衝突的？這裏是一處。〕

#### 巢伯來朝，芮伯作<v>旅巢命</v>。

【鄭】巢，南方之遠國，諸矦世一見者。伯，爵也。殷之諸矦，聞武王克商，慕義而來朝。芮伯，周同姓，國在畿內。

【傳】芮伯，周同姓，圻內之國，爲卿大夫。陳威德，以命巢。

【後案】〔說了下經文中的巢，還是很確定的，沒爭議〕

鄭說殷制無子男，惟公侯伯三等爵，荒服則無公侯，槩稱伯。
