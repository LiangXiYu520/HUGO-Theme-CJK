---
layout: "read"
type: "read"
title: "君牙"
date: 2019-05-15
book: ["07尙書"]
markdown: 'https://github.com/kujihhoe/HUGO-Theme-CJK/blob/master/content/read/07-尙書/053-君牙.md'
description: "言民無中，君牙當以身作中，思治民之惟艱。文武美烈，當奉順荅揚先王之業"
---

#### 穆王命君牙，爲周大司徒，作<v>君牙</v>。

【釋文】穆王名滿。

#### 王若曰：「嗚呼！君牙，惟乃祖乃父，世篤忠貞，服勞王家，厥有成績，紀于太常。

【傳】王之旌旗，畫日月曰太常。

【疏】<v>周禮</v><v>司勲</v>云「凡有功者，銘書於王之太常，祭於大烝。」鄭玄云「銘之言名也。生則畫於王旌，以識其人與其功也。死則於烝，先王祭之。」〔和<v>周禮</v>能很精密的對應上，說明就是僞作的〕

#### 惟予小子嗣守文、武、成、康遺緒，亦惟先正之臣，克左右亂四方。

【傳】亦惟父祖之臣能佐助我治四方。言己無所能。

【後辨】唐石經及朱本皆云「亦惟先王之臣」

<v>漢書</v><v>谷永傳</v>，永上書引經云「亦惟先正，克左右。」師古曰「<v>周書</v><v>君牙</v>之詞。」<v>君牙</v>出東晉，永安得見？況本作「先王之臣」耶。師古非是。永所引乃<v>文矦之命</v>文也。〔這麼看來有點奇怪了，顏師古和現在的經文同時出錯？似乎傳文「父祖之臣」「先王之臣」「先正之臣」不能明確對應〕

#### 心之憂危，若蹈虎尾，涉于春冰。

【傳】言祖業之大，己才之弱，故心懷危懼。

#### 今命爾予翼，作股肱心膂。

【傳】作股肱心體之臣。

#### 纘乃舊服，無忝祖考，弘敷五典，式和民則。

【傳】繼汝先祖故所服……用和民，令有法則

#### 爾身克正，罔敢弗正。民心罔中，惟爾之中。

【傳】汝身能正，則下無敢不正。民心無中，從汝取中。

#### 夏暑雨，小民惟曰怨咨；冬祁寒，小民亦惟曰怨咨。

【傳】夏月暑雨，天之常道，小人惟曰怨歎咨嗟，言心無中也。

【後辨】<v>緇衣</v>引<v>君雅</v>曰「夏日暑雨，小民惟曰怨資。冬祁寒，小民亦惟曰怨。」鄭彼注云「資當爲至，齊人語聲之誤也。」〔本篇還是有殘存的原文〕

#### 厥惟艱哉！思其艱以圖其易，民乃寧。

【疏】天不可怨，民尙怨之，治民欲使無怨，其惟艱哉。

#### 嗚呼！丕顯哉，文王謨！丕承哉，武王烈！

【傳】歎文王所謀大顯明。言武王業美大可承奉。

【後辨】「丕顯」六句，見<v>孟子</v>。〔<v>滕文公下</v>：「周公相武王，誅紂伐奄，三年討其君，驅飛廉於海隅而戮之。滅國者五十，驅虎、豹、犀、象而遠之。天下大悅。<v>書</v>曰：『丕顯哉，文王謨！丕承哉，武王烈！佑啓我後人，咸以正無缺。』」<v>孟子</v>是今文說嗎？三年踐奄？〕

#### 啓佑我後人，咸以正，罔缺。

【傳】開助我後嗣皆以正道，無邪缺。

#### 爾惟敬明乃訓，用奉若于先王。

【傳】汝惟當敬明汝五教，用奉順於先王之道。

#### 對揚文、武之光命，追配于前人。」

【傳】當荅揚文武光明之命，君臣各追配於前令名之人。〔我還以爲是配祀〕

#### 王若曰：「君牙，乃惟由先正舊典時式，民之治亂在茲。

【傳】汝惟當奉用先正之臣所行故事舊典，文籍是法。

#### 率乃祖考之攸行，昭乃辟之有乂。」

【傳】明汝君之有治功。【疏】汝君，王自謂也。
