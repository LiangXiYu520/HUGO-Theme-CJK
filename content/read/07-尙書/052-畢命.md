---
layout: "read"
type: "read"
title: "畢命"
date: 2019-05-18
book: ["07尙書"]
markdown: 'https://github.com/kujihhoe/HUGO-Theme-CJK/master/content/read/07-尙書/052-畢命.md'
description: "言如何治殷頑民；誡畢公承先王之美業"
---

#### 康王命作冊畢，分居里，成周郊，作<v>畢命</v>。畢命

【傳】分別民之居里，異其善惡，成定東周郊境，使有保護。

【疏】殷之頑民遷居此邑，歷世化之，已得純善，恐其改變。

【後辨】惠氏棟謂鄭所述二十四篇之目內，<v>冏命</v>卽<v>畢命</v>之誤，此說是也。祗因永嘉之亂，<v>逸書</v>已亡，作僞者采取<v>律曆志</v>文，冠之篇首，又以汲郡古文云「康王十二年夏六月壬申，王如豐，錫畢公命」……組織湊合……至于<v>豐刑</v>之義及「冊命霍矦之事」，則作僞者已不詳其說，無從撰造……孔疏反以<v>律曆志</v>爲妄，謬矣。

<v>律曆志</v>所引六月，乃周正建巳之月，非夏正……或又言<v>紀年</v>用夏正，若果然，則尤當與<v>律曆志</v>所引不合，何以三日庚午適合，亦未詳。〔不知道爲何说是周正，可用夏正，结果挺准确的啊。王鳴盛不懂曆法嗎？〕

#### 惟十有二年，六月庚午朏。越三日壬申，王朝步自宗周，至于豐。以成周之眾，命畢公保釐東郊。

【傳】宗周，鎬京。

【疏】漢初不得此篇，有僞作其書以代之者。<v>漢書</v><v>律曆志</v>云「故<v>畢命</v><v>豐刑</v>曰「惟十有二年六月庚午朏，王命作策書<v>豐刑</v>。」此僞作者傳聞舊語，得其年月，不得以下之辭，妄言作<v>豐刑</v>耳，亦不知<v>豐刑</v>之言何所道也。鄭玄云：「今其逸篇有冊命霍矦之事，不與此序相應，非也。」鄭玄所見，又似異於<v>豐刑</v>，皆妄作也。〔王鳴盛應該會說些什麼吧〕

#### 王若曰：「嗚呼，父師！惟文王、武王敷大德于天下，用克受殷命。

【傳】王順其事，歎告畢公，代周公爲大師，爲東伯，命之代君陳。〔爲何突肰冒出這句話？？〕【疏】畢公代周公爲太師，故王呼爲父師。率東方諸矦，是爲東伯也。葢君陳卒，命之使代君陳也。

#### 惟周公左右先王，綏定厥家，毖殷頑民，遷于洛邑，密邇王室，式化厥訓。

【傳】慎殷頑民……用化其敎。

#### 旣歷三紀，世變風移，四方無虞，予一人以寧。

【傳】我天子用安矣。十二年曰紀，父子曰世。

【疏】周公以攝政七年營成周，成王元年遷殷頑民。成王在位之年雖未知其實，當在三十左右。至今應三十六年。〔有點意思，這麼說來孔傳、孔穎達認爲成王在位之年，從攝政開始算。已補到畢業論文中〕

【後辨】葢以成王卽政三十年。康王十二年，是已得四十二年。

僞孔注<v>洛誥</v>倶從肅注，然則肅與僞孔雖不明言成王卽政年數，必以爲三十年矣。<v>竹書紀年</v>正王肅、皇甫謐一輩人所謂。言「成王三十七年陟」，葢連居攝七年之數也，則其意亦與王肅、僞孔合。……若此節所云旣歷三紀，則從鄭、從孔，二者皆得通。

閻若璩謂：「作僞者誤認<v>三統曆</v>之攝政七年。卽在成王三十年數內……則此後在位只有二十四年……」閻說非也。〔我也是閻若璩的想法，這麼看來是很正常的思路，哪有四十二年翻到說是旣歷三十六年的〕

#### 道有升降，政由俗革，不臧厥臧，民罔攸勸。

【傳】天道有上下交接之義，政教有用俗改更之理。民之俗善，以善養之，俗有不善，以法御之。

【疏】輕重隨俗而有，寬猛異焉。〔孔穎達理解的政教是㓝罰。〕

#### 惟公懋德，克勤小物，弼亮四世，正色率下，罔不祗師言。

【傳】輔佐文武成康，四世爲公卿……下人無不敬仰師法。

【疏】正色，謂嚴其顏色，不惰慢，不阿諂。〔或許可以和論語聯繫起來〕

#### 嘉績多于先王，予小子垂拱仰成。」

【傳】公之善功多大先人之美〔這樣的話語序就是「于先王嘉績多」〕言其上顯父兄，下施子孫。

#### 王曰：「嗚呼，父師！今予祗命公以周公之事，往哉！

【傳】言非周公所爲不敢枉。

#### 旌別淑慝，表厥宅里，彰善癉惡，樹之風聲。

【傳】言當識別頑民之善惡……立其善風，揚其善聲。

【疏】知其善者，表異其所居之里，若今孝子順孫、義夫節婦，表其門閭者也。〔那會不會是魏晉時期禮教的體現〕

#### 弗率訓典，殊厥井疆，俾克畏慕。

【傳】其不循敎道之常，則殊其井居田界，使能畏爲惡之禍，慕爲善之福。

【疏】猶今下民有大罪過不肯服者，則擯出族黨之外，吉凶不與交通〔唐律有什麼規定嗎，知識真貧乏〕

#### 申畫郊圻，慎固封守，以康四海。政貴有恆，辭尙體要，不惟好異。

【傳】郊圻雖舊，所規畫當重分明之。

#### 商俗靡靡，利口惟賢，余風未殄，公其念哉！」

【傳】今殷民利口餘風未絕

【疏】商之舊俗靡靡然好相隨順，利口辯捷阿諛順旨者惟以爲賢。

#### 「我聞曰：『世祿之家，鮮克由禮，以蕩陵德，實悖天道。

【疏】世有祿位之家，恃富驕恣，少能用禮，以放蕩之心陵邈有德之士

#### 敝化奢麗，萬世同流。』

【傳】言敝俗相化，車服奢麗，雖相去萬世，若同一流。

#### 茲殷庶士，席寵惟舊，怙侈滅義，服美于人。

【傳】怙恃奢侈以滅德義，服飾過制，美於其民。言僭上。〔奇怪，爲何說僭上？〕

#### 驕淫矜侉，將由惡終。雖收放心，閑之惟艱。

【傳】雖今順從周制，心未厭服，以禮閑禦其心惟難。

#### 資富能訓，惟以永年。惟德惟義，時乃大訓。不由古訓，于何其訓？」

【傳】惟有德義，是乃大順。

#### 王曰：「嗚呼，父師！邦之安危，惟茲殷士。不剛不柔，厥德允修。

【傳】治之不剛不柔，寬猛相濟，則其德政信修立。

#### 惟周公克慎厥始，惟君陳克和厥中，惟公克成厥終。

〔始—中—終的套路，是孝經的嗎？〕

#### 三后協心，同厎于道。道洽政治，澤潤生民。

【傳】三君合心爲一，終始相成，同致於道。

#### 四夷左衽，罔不咸賴，予小子永膺多福。

【傳】我小子亦長受其多福。

#### 公其惟時成周，建無窮之基，亦有無窮之聞。

【傳】於公亦有無窮之名聞於後世。

#### 子孫訓其成式，惟乂。嗚呼！罔曰弗克，惟旣厥心；

【傳】惟在盡其心而已。

#### 罔曰民寡，惟慎厥事。欽若先王成烈，以休于前政。」

【傳】無曰人少不足治也
