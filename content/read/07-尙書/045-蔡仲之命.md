---
layout: "read"
type: "read"
title: "蔡仲之命"
date: 2019-08-06
book: ["07尙書"]
markdown: 'https://github.com/kujihhoe/blogflex/HUGO-Theme-CJK/master/content/read/07-尙書/045-蔡仲之命.md'
description: "這篇經傳疏看的<v>尙書注疏彚校</v>。此篇【孫】是孫星衍<v>書序第卅下</v><br>那時史官記下的只是王的言行，可這些史料價値又不太高，沒有自發的撰史的想法"
---

【傳】仲，字。

【疏】周公囚之郭鄰，至死不赦。

#### 成王東伐淮夷，遂踐奄，作<v>成王政</v>。

【史】召公爲保，周公爲師，東伐淮夷，殘奄，遷其君薄姑。<n>周本紀</n>

【鄭】奄國在淮夷之北。【孫】<v>漢書</v><v>王莽傳</v>云「成王之與周公也，開七百里之宇，兼商奄之民。」

【鄭】此伐淮夷與踐奄，是攝政三年伐管蔡時事。【孫】<v>魯世家</v>云「伯禽卽位之後，有管蔡等反也。淮夷、徐戎亦並興反。」又與<v>周本紀</v>不同。

⋯⋯鄭用今文說也。據此，則編篇當在<v>康誥</v>之前，且<v>多方篇</v>亦云「昔朕來自奄」，今列于<v>多士</v>、<v>無逸</v>之後，故鄭云「編篇于此，未聞。」謂未聞孔子編次之意也。〔孫星衍認爲書序是孔子所作〕

【鄭】踐讀爲翦。翦，滅也。凡此伐諸叛國，皆周公謀之，成王臨事乃往。

【傳】成王卽政，淮夷奄國又叛。王親征之，遂滅奄而徙之。

【疏】<v>多士</v>已下，皆是成王卽政初事。

<n>費誓</n>彼言淮夷並興，卽此伐淮夷。王伐淮夷，魯伐徐戎，是同時伐。

【孫】<v>大傳</v><v>書序</v>有<v>揜誥</v>，云「遂踐奄。踐之者，籍之也。籍之謂殺其身⋯⋯」〔今文說是殺，僞傳是遷。〕

#### 成王旣踐奄，將遷其君於蒲姑，周公告召公，作<v>將蒲姑</v>。

【鄭】奄旣滅矣，其君佞人，不可復故，欲徙之于齊地，使服于大國。

【疏】杜預云：樂安博昌縣北有蒲姑城，是蒲姑爲齊地也。

禮，天子不滅國。諸矦有罪，則殺其君而擇立次賢者。

【孫】<v>漢書</v><v>地理志</v>云「齊地，殷末有薄姑氏，至周成王時，薄姑與四國共作亂，成王滅之，以封師尚父。」

江氏聲云「據<v>大傳</v>，薄姑爲奄君名，此序當言『將遷其君薄姑』」

#### 蔡叔旣沒，王命蔡仲，踐諸矦位，作<v>蔡仲之命</v>。

【傳】以罪放而卒。成王也。父卒命子，罪不相及。

【疏】昭十二年<v>左傳</v>曰「父子兄弟，罪不相及。」

#### 惟周公位冢宰，正百工。

【傳】謂武王崩時。

#### 羣叔流言。乃致辟管叔于商；囚蔡叔于郭鄰，以車七乘；

【傳】郭鄰，中國之外地名。從車七乘，言少。

【後辨】<v>左傳</v>祝鮀曰「成王殺管叔而蔡蔡叔，以車七乘，徒七十人。」

<v>周書</v>孔晁注止云「地名」，未詳所在，洵是。

#### 降霍叔于庶人，三年不齒。

【傳】三年之後，乃齒錄封爲霍矦。

【疏】不得與兄弟年齒相次。

霍叔葢在京邑，聞管蔡之語，流傳其言。

【後辨】<v>周禮</v><v>大司寇</v>曰「三年不齒。」

#### 蔡仲克庸袛德，周公以爲卿士。

【傳】蔡仲能用敬德

周公圻內諸矦，二卿治事。

【疏】周公爲畿內諸矦，得立二卿，以蔡仲爲己之卿士。〔我還以爲命爲王之卿士〕

<v>世家</v>云「周公舉胡以爲己卿士⋯⋯」則周公身不就封，安得使胡爲卿士？

【後辨】<v>左傳</v>祝佗曰「⋯⋯周公舉之以爲己卿士。見諸王而命之以蔡。」〔還是說到了要給王請事一下〕

#### 叔卒，乃命諸王邦之蔡。

【傳】叔之所封，圻內之蔡。仲之所封，淮汝之閒。

【疏】杜預云「武王封度於汝南上蔡，至平矦徙新蔡，昭矦徙居九江下蔡。」

<v>世家</v>云「蔡仲卒，子蔡伯荒立。卒，子宮矦立」自此以下，遂皆稱矦。則蔡仲初封卽爲矦也。

【後辨】閻若璩曰「⋯⋯此惟周宣王弟友初封畿內咸林之地名。鄭後徙溱洧之閒，施舊號於新邑，亦名鄭，未聞蔡復爾。」管叔始封卽在滎陽京縣東北，非西周畿內，則蔡叔始封亦卽在汝南

#### 王若曰：「小子胡，惟爾率德改行，克慎厥猷，

【傳】言汝循祖之㥁，改父之行〔可是祖是誰呢〕

【後辨】又「乃祖」二字，<v>盤庚</v>之誥其臣民則肰，⋯⋯獨不思蔡仲之祖卽王之祖，而口吻若此之輕慢可乎？〔看來王鳴盛跟我一樣的疑惑哈哈哈〕

#### 肆予命爾矦于東土，往卽乃封。敬哉！

【傳】當修己以敬哉。〔不知爲何會冒出「修己以敬」〕

- 子路問君子，子曰：脩己以敬。<n>孔曰：敬其身</n>曰：如斯而已乎？曰：脩己以安人。<n>孔曰：人，謂朋友九族</n>曰：如斯而已乎？曰：脩己以安百姓。脩己以安百姓，堯舜其猶病諸。<n>孔曰病猶難也</n>

#### 爾尙葢前人之愆，惟忠惟孝；

【傳】掩葢前人之過。

#### 爾乃邁跡自身，克勤無怠，以垂憲乃後；

【傳】汝乃行善跡，用汝身，使可蹤跡而法循之。〔沒解釋淸楚〕

#### 率乃祖文王之遺訓，無若爾考之違王命。

【後辨】此篇以祝佗爲藍本，自篇首至此，全取其語。

#### 皇天無親，惟德是輔；民心無常，惟惠之懷。

【傳】惟愛己者則歸之。

#### 爲善不同，同歸于治；爲惡不同，同歸于亂。爾其戒哉！

【傳】而治亂所歸不殊，宜愼其微。

#### 慎厥初，惟厥終，終以不困；不惟厥終，終以困窮。

【傳】汝其戒治亂之機哉。

【後辨】僖五年<v>左傳</v>宮之奇引<v>周書</v>曰「皇天無親，惟德是輔。」

#### 懋乃攸績，睦乃四鄰，以蕃王室，以和兄弟。

【傳】勉汝所立之功，親汝四鄰之國

#### 康濟小民，率自中，無作聰明亂舊章。

【傳】當安小民之居，成小民之業，循用大中之道。

#### 詳乃視聽，罔以側言改厥度。則予一人汝嘉。」

【傳】非禮義勿視聽。〔旣肰那麼喜歡用論語，會不會僞傳作者和僞經作者是同一人呢〕

#### 王曰：「嗚呼！小子胡，汝往哉！無荒棄朕命！」
