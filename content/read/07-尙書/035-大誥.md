---
layout: "read"
type: "read"
title: "大誥"
date: 2019-07-07
book: ["07尙書"]
markdown: 'https://github.com/kujihhoe/blogflex/blob/master/content/read/07-尙書/035-大誥.md'
description: "言順文王命，不敢不從卜，必伐叛逆。這篇沒什麼好說的，總覺得太啰嗦，很有僞古文的感覺。【莽】爲<v>漢書</v>卷八十四<v>翟義傳</v>王莽「依<v>周書</v>作<v>大誥</v>」的。中華書局，弟 3428 葉。對照王莽的解讀，再看鄭玄、僞孔的，會有很多發現，最明顯的就是句讀很多不一樣，甚至還有衍字的。【程】爲程元敏先生<v>莽誥、大誥比辭證義</v>，<v>尙書周誥十三篇義證</v>，臺北：萬卷樓 2017 年。<br>在鄭注闕如的情況下，王鳴盛會唯漢是從嗎？<br>孫星衍把王莽的解釋畫成今文。而且更多採納王莽的說法。感覺尙書的經學，由於沒什麼體系，已經很不「經學」了，更多象小學。<br><v>近九十年尙書洪範作者及著作時代考証與新證</v>說<v>大誥</v>沒有被任何文獻引用過，除了王莽的。這說明存古情況可能很好，因此閱讀難度很大。"
---

#### 武王崩，三監及淮夷叛，周公相成王，將黜殷，作<v>大誥</v>。

【史】管、蔡叛周，周公討之，三年而畢定，故初作<v>大誥</v>。

管、蔡、武庚等果率淮夷而反，周公奉成王明，興師東伐，作<v>大誥</v>。——周本紀和魯世家對一下

【申屠剛】近則召公不悅，遠則四國流言。【注】四國謂管、蔡、商、奄也。<n><v>後漢書</v>卷29<v>申屠剛傳</v>第1012頁</n>〔李賢注應該是根據僞傳，而申屠剛也許加上的是淮夷？〕

【鄭】成王旣得金縢之書，親迎周公。周公歸，攝政。三監及淮夷叛，周公乃東伐之，三年而後歸。<n><v>東山</v>箋</n>

三監，管叔、蔡叔、霍叔三人，爲武庚監于殷國者也。前流言于國：公將不利于成王。周公還攝政，懼誅，因遂其惡，開導淮夷，與之俱叛。此以居攝二年之時繫之武王崩者，其惡之初，自崩始也。黜，貶退也。

【傳】三監，管、蔡、商。淮夷、徐奄之屬皆叛周。黜，絕也。將以誅叛者之義，大誥天下。

【疏】武王既崩，管叔、蔡叔與紂子武庚三人監殷民者，又及淮夷共叛。周公相成王，攝王政，將欲東征，黜退殷君武庚之命，以誅叛之義大誥天下。史敍其事，作<v>大誥</v>。

下云「成王既黜殷命殺武庚，命微子啓代殷後」，又言「成王既伐管叔蔡叔，以殷餘民封康叔」，此序言「三監叛將征之」，下篇之序歷言伐得三人，足知下文管叔、蔡叔、武庚即此三監之謂，知三監是管蔡商也。<v>漢書</v><v>地理志</v>云周既滅殷，分其畿內為三國，<v>詩</v><v>風</v><v>邶</v>、<v>鄘</v>、<v>衛</v>是也。邶以封紂子武庚，鄘管叔尹之，衛蔡叔尹之，以監殷民，謂之三監，先儒多同此說。〔那麼鄭玄的霍叔從哪冒出來的？爲何要去掉武庚祿父？〕

三人雖有其分，互相監領，不必獨主一方也。<v>史記</v><v>衛世家</v>云「武王克殷，封紂子武庚為諸侯，奉其先祀為武庚，未集，恐有賊心，乃令其弟管叔、蔡叔傳相之。」是言輔相武庚共監殷人，故稱監也。序惟言「淮夷叛」，傳言「淮夷徐奄之屬共叛周」者，以下序文云「成王東伐淮夷，遂踐奄，作<v>成王政</v>。」又云「成王既黜殷命，滅淮夷，作<v>周官</v>。」又云「魯侯伯禽宅曲阜，徐夷並興，作<v>費誓</v>。」彼三序者一時之事，皆在周公歸政之後也。<v>多方篇</v>數此諸國之罪云「至于再，至于三」，得不以武王初崩已叛，成王即政又叛，謂此為再三也。以此知淮夷叛者，徐奄之屬皆叛也。

君奭序云「召公為保，周公為師，相成王為左右。於時成王為天子，自知政事，二公為臣輔助之。」此言相成王者有異於彼，故辨之。相謂攝政，攝政者，教由公出，不復關白成王耳。仍以成王為主，故稱成王。

但此黜乃殺其身絕其爵，故以黜為絕也。周公此行普伐諸叛，獨言黜殷命者，定四年<v>左傳</v>云「管蔡啓商，惎閒王室。」則此叛武庚爲主，且顧<v>微子</v>之序，故特言「黜殷命」也。

【後案】<v>逸周書</v><v>作雒解</v>云「武王克殷，乃立王子祿父，俾守商祀。建管叔于東，建蔡叔霍叔于殷，俾監殷臣。」⋯⋯偽孔欲立異，止言管蔡，不及霍叔。然則霍叔無辜矣，何又于<v>蔡仲之命</v>則云「降霍叔于庶人，三年不齒」乎？

此淮夷內有奄，無徐夷。若<v>費誓</v>則有淮夷、徐戎，而無奄，本非一事。又東征只有一次，諸國無再叛事。

此篇本成王感風雷迎周公歸，歸而居攝以後之事。傳乃以爲卽居東二年之事，則在「未敢誚公」之前矣。〔這其實是根據鄭玄的安排來說的。如果根據一般的理解，傳的說法是沒問題的。〕

#### 王若曰：

【鄭】王，周公也。周公居攝，命大事則權稱王。【疏】周公自稱爲王，則是不爲臣矣。大聖作則，豈爲是乎？〔還是不太懂傳和鄭的說法有什麼區別〕

【後案引鄭】王，謂攝也。周公居攝。命大事則權代王也。

【王】稱成王命，故稱王。

【傳】周公稱成王命。

【後案】若如王肅及傳疏謂是周公述王命，則當如<v>多士</v>、<v>多方</v>，先言「周公曰」，更言「王若曰」，此文不然，明「王」謂周公矣。

【孫】<v>魯周公世家</v>云……周公旣踐天子之位，則稱王作誥。鄭以王爲周公，是也。

<v>翟方進傳</v>依<v>周書</v>作<v>大誥</v>，作「攝皇帝若曰」，是**劉歆**等所爲，多用**今文**說，亦以王爲攝也。

【程】所謂逸<v>嘉禾</v>文甚可疑：其文不類尙書，淺露不似西周文字，記事去<v>書序</v>及<v>尙書大傳</v>遠甚，必劉歆等偽制⋯⋯故歆莽以前絕未見引。

#### 「猷！大誥爾多邦，越爾御事。

【莽】大誥道諸矦王、三公、列矦，于汝卿大夫、元士御事。【應劭】言以大道告於諸矦以下也。御事，主事也。

【馬】大誥猷爾多邦

【傳】及於御治事者，盡及之。

【疏】鄭王本「猷」在「誥」下。……此經云「猷大」，傳云「大道」，古人之語多倒，猶詩稱「中谷」，谷中也。〔不過兩箇詞性不一樣吧，不能簡單地進行類比〕

【後案】言以道誥眾國，于文爲便。

【孫】是繇與猷通。

【程】考「猷」作句首語辭，<v>書</v><v>多士</v>、<v>多方</v>篇亦有類例。宋林之奇<v>全解</v>有說。且據金文<v>彔伯⿹戈冬𣪕「王若曰：彔伯彔，䌛！自乃祖考又有⋯⋯」

#### 弗弔，

【莽】不弔，【師古】不弔，不爲天所弔閔。〔顏師古 581—645，孔穎達 574—648，完全同時代的人。〕

【傳】周道不至。

【後案】𨑩字後人不識，無復用之。經典多以弚代𨑩，俗又省爲弔。……毛傳云「弔，至也。」

【孫】<v>漢書</v><v>五行志</v>引<v>左傳</v>「旻天不弔」，注「應劭曰：旻天不善於魯家。」……「弗弔天」當連讀，言此不祥善之天，降害于我家也。〔跟王鳴盛看法不一樣了。說顏注「皆于文義不協」那麼，顏師古應該是看到了五經正義？可是解釋爲何完全不一樣。跟王莽也不一樣〕

#### 天降割于我家，不少延，

【莽】天降喪于趙、傅、丁、董。

【鄭】言害不少，乃延長之。

【孫】「降害于我家」，謂武王旣喪。「不少延」，謂遭喪後又値三監之叛。

【程】<v>尙書</v>介詞于槩不作於，今本作於悉誤。

四人爲禍於漢而天滅其身已非一日，故不得著「不少延」

天降喪於四人，又以擬武王崩乃天禍邦家，旣失經意，又病擬於不倫。

#### 洪惟我幼沖人，

【莽】洪惟我幼沖孺子，【師古】洪，大也。惟，思也。沖，稚也。大思幼稚孺子，

【王】「惟」爲念，向下爲義。大念我幼童子與繼文武無窮之道。

【傳】凶害延大，惟累我幼童人成王。〔僞孔傳是「延洪，惟我」，結合<v>翟義傳</v>，看來漢人都是「洪惟」爲句。王鳴盛：「則知『延洪』之解出晚晉僞傳」〕

【疏】鄭王皆以「延」上屬爲句，言害不少，乃延長之。

【後案】毛氏奇齡據唐裴度<v>中和節賜百官尺</v>詩，連用「延洪」字，以爲唐人猶知古義。

【孫】釋詁云「鴻，代也。」鄭氏注<v>康誥</v>「乃洪大誥治」云「周公代成王誥」……周公言代我沖人繼無竟歷數之事。

【程】周公未曾稱王，大誥「我幼沖人」乃成王自我謙稱。莽誣周公稱王，⋯⋯幼沖孺子謂劉嬰。

#### 嗣無疆大歷服。

〔看來都是最後一箇字斷句〕

【莽】當承繼嗣無疆大歷服事。【師古】當承繼漢家無竟之歷服，行政事。

【傳】子孫承繼祖考無窮大數，服行其政。

【疏】「卜世三十，卜世七百」，是長遠也。〔又似乎有八百年的說法？從什麼時候來的？難道是漢代儒生附會的？〕

【孫】魏三體石經作「鬲」。說文「鬲」或作「䰛」「㽁」，㽁形近歷也。〔找不到有什麼意思相近的〕

#### 弗造哲，迪民康，矧曰其有能格知天命！

【莽】予未遭其明悊，能道民於安，況其能往知天命！【師古】言不遭遇明智之人以自輔佐，而道百姓於安，葢爲謙辭也。道讀曰導。〔斷句爲「弗造哲，迪民康」，孫星衍：「或今文說也。」〕

【傳】而不能爲智道，以安人，故使叛。先自責。〔斷句爲「弗造哲迪，民康」〕

【孫】格爲至，故可爲來。亦爲往，漢書作往也，言不能前知天命

【程】大誥無「予」，承上省文。⋯⋯成王甚謙己身不克到達明哲也。

<v>音疏</v>「<v>呂刑</v>『兩造具備』，<v>史記</v>作『兩遭具備』，<v>史記</v>以詁訓代經文也。⋯⋯」江、簡說是。<v>尙書</v><v>文侯之命</v>「造天丕愆」，偽孔傳訓遭。唯<v>撰異</v>曰「⋯⋯蓋今文尙書作遭，非以故訓字代之也。下文『予造天役』亦作『予遭天役』，馬云『造，遺也。』遺字正遭字之誤，用今文注古文也。」敏案：漢世傳本尙書未見作遭者，馬融本亦作造訓遭，今文本果作遭訓遇，則殊乖敬義，段說非也。〔？在說什麼？？？〕

#### 已！予惟小子，若涉淵水，予惟往求朕攸濟，

【莽】熙！我念孺子，若涉淵水，予惟往求朕所濟度，

【傳】言祗懼。

#### 敷賁，

【莽】奔走，【師古】言我當求所以濟度之，故奔走盡力，不憚勤勞。

【傳】我求濟渡，在布行大道……言任重。

【疏】陳行天子之政，〔看來「賁」解爲大〕

【孫】「敷」疑衍文。

#### 敷前人受命，茲不忘大功。

【莽】以傅近奉承高皇帝所受命，予豈敢自比於前人乎！【師古】前人謂周公。【孫】鄭注<v>考工記</v>云「傅，近也。」漢誥求其通俗，重疊訓釋之。

【傳】前人，文、武也。

【疏】又陳文武所行之事

#### 予不敢于閉，天降威用。

【莽】天降威明，【師古】「威明」猶言明威也。〔似乎「予不敢于閉」斷句，上接「茲不忘大功」，「閉」解作比？孫：「比與閉聲相近。」〕

【傳】天下威用，謂誅惡也。

【疏】王者征伐㓝獄，象天震曜殺戮

【孫】「予不敢閉。于天降威，用寧王，」〔標點錯誤〕

韋昭注晉語云「閉，壅也。」若<v>君奭</v>云「遏佚前人灮。」

#### 寧王遺我大寶龜，

【莽】用寧帝室，遺我居攝寶龜。〔很有意思！這裏似乎是寧王之後斷句，「用寧王」是「用寧帝室」的意思！看來寧王解爲文王有可能是鄭玄的新解？？〕

【鄭】受命曰寧王，承平曰平王。時旣卜，乃後出誥，故先云肰。

【傳】安天下之王，謂文王也。……疑則卜之……言卜不可違

【疏】言卜吉則當行，不可違卜也。〔原來是說的「行」，而不是「不行」〕

【後案】<v>洛誥</v>云「伻來毖殷，乃命寧」……兼文武，故鄭彼注云「周公謂文王爲寧王，成王亦謂武王爲寧王，此一名二人兼之。」

<v>大傳</v><v>大誥傳</v>云「……聖人謀義，不謀不義，故謀必成；卜義，不卜不義，故卜必吉……是以聖人謀則吉，戰則勝。」

【孫】寶，魏石經作𠍙。

#### 紹天明，卽命。」

【莽】太皇太后以丹石之符，乃紹天明意，詔予卽命，居攝踐祚，如周公故事。

#### 曰：「有大艱于西土，西土人亦不靜越茲蠢。

【莽】反虜故東郡太守翟義，擅興師動眾，曰「有大難于西土，西土人亦不靖。」【師古】「西土」謂京師也，言在東郡之西也。

【鄭】周民亦不定，其心騷動，言以兵應之。【疏】當時京師無與應者，鄭言妄耳。〔非常有意思，孔穎達之事隨便說了箇理由，「當時在京師怎麼可能有周民叛亂」，就糊弄過去了。鄭玄爲什麼這麼說呢？當時成王已經迎周公反了，可能鄭玄說的是這之前，周公還「有罪」的時候〕

【傳】西土人亦不安於此蠢動。【疏】見其亂，不安也。

【孫】𢧨，旣爲孔壁古文，故魏石經用之。〔孫也沒怎麼說鄭玄的說法〕

#### 殷小腆，誕敢紀其敘。

【莽】於是動<u>嚴鄕矦信</u>，誕敢犯祖亂宗之序。【師古】誕，大也。

【馬】腆，至也。【孫】段氏玉裁云「至也當爲主也」

【鄭】腆，謂小國也。

【王】腆，主也。〔看來這箇字大家都靠猜〕

【傳】言殷後小，腆腆之祿父大敢紀其王業，欲復之。〔很有意思，照理說「紀其王業」是件好事，但主體是殷就不行了〕

【後案】以厚與多爲小，古有反義，亦如治之爲亂也。

【孫】<v>左傳</v>謙辭所言「不腆」，小腆猶不腆，故云小國。〔還是孫的說法更猶證據〕

#### 天降威，知我國有疵，民不康，

【莽】天降威、遺我寶龜，固知我國有呰災，使民不安，【師古】呰，病也。言天所以降威、遺龜者，知國有災病，<u>義</u>、<u>信</u>當反，天下不安之故也。

【鄭王】知我國有疵病之瑕。

【王】天降威者，謂三叔流言，當誅伐之。〔似乎經文是說降威給周邦，王肅說降威給三叔〕

#### 曰：予復反鄙我周邦。

【莽】是天反復右我漢國也。

【傳】道其罪無狀。

【疏】祿父以父罪，滅殷身亦當死，幸得繼其先祀，宜荷天恩，反鄙薄輕易我周家。〔緫筭說淸楚什麼意思了〕漢代正有「無狀」之語，葢言其罪大，無可形狀也。近代已來遭重喪，荅人書云「無狀招禍」，是古人之遺語也。

〔好有意思，

- <v>公羊注疏</v>卷二十五「以此注云治國有狀云云治國無狀云云凶儀云無狀招禍義亦通於比」，似乎不是這意思
- <v>大日本史</v>卷二百四十「嵩璘無狀招禍，不自滅亡。」
- <v>三國志</v><v>魏志</v>卷九<v>諸夏矦曹傳</v>「作書與宣王曰：賤子爽哀惶恐怖，無狀招禍，分受屠滅」還有很多這些例子。似乎最早的就是這箇了。旣然說近代，那很可能這是承襲的六朝義疏，而非唐人的語氣？〕

【後案】宣十四年<v>左傳</v>華元曰「過我不假道，鄙我也。」

【孫】復反，猶云反復也。古文「啚」爲「鄙」，與「圖」字形近。<v>釋詁</v>云「猷，圖也。」或今文作「猷」，聲近祐。〔相比王鳴盛新的發明。這也引申得太遠了，腦洞不錯，而且也很貼合王莽〕

#### 今蠢。今翼日，民獻有十夫予翼，以于敉寧武，圖功。

- 敉，音米，安定。

【莽】粵其聞日，宗室之儁有四百人，民獻儀九萬夫，予敬以終於此謀，繼嗣圖功。【孟康】民之表儀，謂賢者。〔王莽把「予翼」下屬，解作敬；今本上屬，解作佐〕

【傳】四國人賢者有十夫來翼佐我周，用撫安武事，謀立其功。

【疏】十人史無姓名，直是在彼逆地，有先見之明，知彼必敗，棄而歸周。〔這腦補得很好〕

【後案】<v>大傳</v>作「民儀有十夫。」<v>翟義傳</v>云「民獻儀九萬夫。」疑古文「獻」下有儀字。肰鄭<v>論語</v>注曰「獻猶賢也。」

【孫】弟 352 葉。十人，卽<v>論語</v>「予有亂臣十人」。<v>書</v><v>僞泰誓</v>疏引先儒鄭玄等皆以十人爲文母、周公、太公、召公、畢公、榮公、太顚、閎夭、散宜生、南宮括也。〔可是，疏說的是其佗邦國的十人〕

#### 我有大事，休，朕卜並吉。」

【莽】我有大事，休，予卜并吉。

【鄭】謂三龜皆從也。

【王】以三龜一習吉，是言並吉

【傳】人謀旣從，卜又並吉，所以爲美。

#### 「肆予告我友邦君，越尹氏、庶士、御事，曰：予得吉卜，予惟以爾庶邦于伐殷逋播臣。

【莽】故我出大將，告郡太守、諸矦相令長曰：「予得吉卜，予惟以汝于伐東郡嚴鄕逋播臣。」【師古】逋，亡也。播，散也。〔「諸矦相令長」該怎麼斷句呢？〕

【傳】用汝眾國往伐殷逋亡之臣

【疏】肆，訓故也。……尹，正也。諸官之正，謂卿大夫。

#### 爾庶邦君，越庶士、御事，罔不反曰：『艱大。』

【莽】爾國君或者無不反曰：「難大，

【鄭】汝國君及下羣臣不與我同志者，無不反我之意，云三監叛，其爲難大。〔似乎鄭意正好相反？〕

【傳】汝眾國上下無不反曰

#### 民不靜，亦惟在王宮、邦君室。

【莽】民亦不靜，亦惟在帝宮、諸矦宗室，〔經文或許當作「民亦不靜」〕

【傳】四國不安，亦在天子、諸矦敎化之過。

#### 越予小子考翼。不可征，

【莽】於小子族父，敬不可征。」【師古】言爾等國君或有言曰：禍難旣大，眾庶不安，又劉信國之宗室，於孺子爲族父，當加禮敬，不可征討。〔王莽斷句作「越予小子考，翼不可征。」〕

【後案】傳以考爲成，翼爲敬，俱<v>釋詁</v>文。〔那麼上文僞傳解「翼」爲佐，此處解爲敬，是否合理呢？似乎王莽更好〕

#### 王害，不違卜。」

【莽】帝不違卜〔王莽本爲「王不違卜。」這些地方鄭注闕如，不知道怎麼回事，可能差別太大，孔穎達感覺不合適，故意不錄？？〕

【傳】若謂今四國不可征，則王室有害，故宜從卜。

【孫】<v>廣雅</v><v>釋詁</v>云「害、曷，何也。」〔如果句讀是「王害不違卜」，那意思就完全相反了〕

#### 「肆予沖人永思艱曰：嗚呼！允蠢，鰥寡哀哉！

【莽】故予爲沖人長思厥難曰：「烏虖！<u>義</u>、<u>信</u>所犯，誠動鰥寡，哀哉！」【師古】無妻無夫之人亦同受其害，故可哀哉。〔斷句作「允蠢鰥寡，哀哉！」還是覺得這樣句讀更好，「哀哉」是感歎的，應該是單獨出現纔對〕

【傳】信蠢動天下，使無妻無夫者受其害

#### 予造天役，遺大，投艱于朕身，

【莽】予遭天役遺，大解難於予身，

【馬】造，遺也。【孫】疑「遭也」之誤。

【傳】我周家爲天下役事，遺我甚大，投此艱難於我身。言不得已。

【後案】是造、遭亦通也。

【孫】投者，說文云「擿也。」<v>漢書</v>作「解」。疑「投」本「挩」字，<v>說文</v>：「挩，解挩也。」

#### 越予沖人不卬自恤，

【莽】以爲孺子，不身自卹。【師古】言天以漢家役事遺我，而令身解其難，故我征伐以爲孺子除亂，非自憂己身也。

#### 義爾邦君越爾多士、尹氏、御事，

【莽】予義彼國君<u>泉陵矦</u>上書曰：「成王幼弱，周公踐天子位以治天下。六年，朝諸矦於明堂，制禮樂，班度量，而天下大服。太皇太后承順天心，成居攝之義。皇太子爲孝平皇帝子，年在襁褓，宜且爲子，知爲人子道，令皇太后得加慈母恩。畜養成就，加元服，然後復子明辟。」【師古】辟，君也。

【傳】於我童人不惟自憂而已，乃欲施義於汝眾國……

【疏】卬，我；恤，憂也。

【後案】<v>釋詁</v>卬、身皆爲我。

#### 綏予曰：無毖于恤，不可不成乃寧考圖功！」

【傳】無勞於憂

【疏】經言寧，卽文王；考，卽武王。

【孫】<v>釋詁</v>云「儀，善也。」「綏，安也。」「毖，愼也。」「恤，憂也。」「圖，謀也。」言善爾國君……「愼無困于憂，不可不成就武王之謀績。」〔孫把寧解作武王〕

#### 「已！予惟小子，

【莽】熙！爲我孺子之故，予惟趙、傅、丁、董之亂，遏絕繼嗣，變剝適庶，危亂漢朝，以成三𨸷，【服虔】厄，會也，謂三七二百一十歲。〔1 會 70 年，是什麼曆？三統曆：1 會 3 終 27 章 513 秊〕

隊極厥命。【師古】隊，隕也。極，盡也。

烏虖！害其可不旅力同心戒之哉！【師古】害讀曰曷。曷，何也。旅，陳也。

#### 不敢替上帝命。

【莽】予不敢僭上帝命。【師古】僭，不信也。言順天命而征討。

【孫】魏石經作「」，隸作朁。說文：「僭，擬也。」「擬，一曰相疑。」是僭爲疑不信也。作「僭」者，今文；替，古文也。

#### 天休于寧王，興我小邦周，寧王惟卜用，克綏受茲命。

【莽】天休於安帝室，興我漢國，惟卜用，克綏受茲命。【師古】言天美於興復漢國，故我惟用卜吉，能安受此命。

【傳】明卜宜用。

#### 今天其相民，矧亦惟卜用。

【莽】今天其相民，況亦惟卜用！【師古】言天道當思助人，況更用卜，吉可知矣。

太皇太后肇有元城沙鹿之右，陰精女主聖明之祥，配元生成，以興我天下之符，遂獲西王母之應，神靈之徵，以祐我帝室，以安我大宗，以紹我後嗣，以繼我漢功。厥害適統不宗元緒者，辟不違親，辜不避戚。夫豈不愛？亦惟帝室。是以廣立王矦，並建曾玄，俾屏我京師，綏撫宇內；博徵儒生，講道於廷，論序乖繆，制禮作樂，同律度量，混壹風俗；正天地之位，昭郊宗之禮，定五畤廟祧，咸秩亡文；建靈臺，立明堂，設辟雍，張太學，尊中宗、高宗之號。昔我高宗崇德建武，克綏西域，以受白虎威勝之瑞，天地判合，乾坤序德。太皇太后臨政，有龜龍麟鳳之應，五德嘉符，相因而備。河圖雒書遠自昆侖，出於重壄。古讖著言，肆今享實。此乃皇天上帝所以安我帝室，俾我成就洪烈也。【師古】洪，大也。烈，業也。

#### 嗚呼！天明畏，弼我丕丕基！」

【莽】烏虖！天明威，輔漢始而大大矣。【師古】因此難更以強大。

【孫】今文「基」訓爲始，古文基或爲基業也。

#### 王曰：「爾惟舊人，爾丕克遠省，爾知寧王若勤哉！

【莽】爾有惟舊人泉陵矦之言，爾不克遠省，爾豈知太皇太后若此勤哉！【師古】言爾當思久舊之人泉陵矦所言，爾不克遠省識古事，豈知太后之勤乎？

【傳】特命久老之人，知文王故事者，大能遠省識古事，汝知文王若彼之勤勞哉。

#### 天閟毖我成功所，

【莽】天毖勞我成功所，【孟康】天愼勞我國家成功之所在。

- 孟康是曹魏時期的，<v>漢書音義</v>。

【傳】閟，愼也。言天愼勞我周家成功所在。〔和孟康說的好象，會不會是僞孔作者抄的<v>漢書音義</v>？〕

【孫】閟同毖，<v>釋詁</v>云「毖，愼也。」<v>書</v>疏引作「閟」。毖同祕，<v>廣雅</v><v>釋詁</v>云「祕，勞也。」

#### 予不敢不極卒寧王圖事。

【莽】予不敢不極卒安皇帝之所圖事。【師古】卒，終也。言我不敢不終祖宗之業，安帝室所謀之事。〕

#### 肆予大化誘我友邦君。

【莽】肆予告我諸矦王公、列矦、卿大夫、元士、御事：【師古】肆，陳也，陳其理而告之。

【傳】我欲極盡文王所謀，故大化天下，道我友國諸矦。

【孫】馬融<v>顧命</v>云「誘，道也。」<v>詩傳</v>云「牖，道也。」疏云「牖與誘，古字通用。」

「肆予」之「肆」當爲今，<v>釋詁</v>文。<v>漢書</v>注師古曰……非也。

#### 天棐忱辭，其考我民，

【莽】天輔誠辭，天其累我以民，【師古】言有至誠之辭則爲天所輔。累，託也。

【傳】言我周家有大化誠辭，爲天所輔，其成我民矣。

【後案】<v>漢書</v>八十一卷<v>孔光傳</v>光日蝕對曰「<v>書</v>曰『天棐諶辭』，言有誠道，天輔之也。」

【孫】〔接著王鳴盛說〕<v>釋詁</v>云「棐，俌也。」「諶，誠也。」

<v>釋詁</v>云「考，成也，亦言槁也。」案：槁爲犒勞之古字。下文云「天亦惟用勤毖我民」，孟康亦釋毖爲勞。考、勞聲相近，又與累聲相轉，則「考我民」謂勞我以民也。〔最後說箇累什麼意思？還是很能扯的〕

#### 予曷其不于前寧人圖功攸終？

【莽】予害敢不於祖宗安人圖功所終？【師古】我曷敢不謀終祖宗、安人之功也

#### 天亦惟用勤毖我民，若有疾，

【莽】天亦惟勞我民，若有疾，

【傳】天亦勞愼我民欲安之

#### 予曷敢不于前寧人攸受休畢！」

【莽】予害敢不於祖宗所受休輔？【師古】言天欲撫勞我眾，眾若有疾苦。我曷敢不順祖宗意，休息而輔助之。

【傳】天欲安民，我何敢不於前文王所受美命終畢之？

【孫】畢與弼聲相近，同在韻書四質，疑古文本作「弼」。〔腦洞眞棒〕

#### 王曰：「若昔，朕其逝。朕言艱，日思。

【傳】順古道，我其往東征矣。我所言國家之難備矣

【孫】墨子、越絕、論衡俱以爲周公避居東土，馬鄭義同，葢今文說。……謂昔時往居東也。〔記得改我那句「避居東都是鄭玄的獨特發明」〕

〔網上有一篇[<v>尚書大誥</v>之王爲周成王考](https://blog.xuite.net/peterhuangbbdd/twblog/444463614-%E3%80%8A%E5%B0%9A%E6%9B%B8%E5%A4%A7%E8%AA%A5%E3%80%8B%E4%B9%8B%E7%8E%8B%E7%82%BA%E5%91%A8%E6%88%90%E7%8E%8B%E8%80%83) ：

> 其中之「若昔朕其逝」乃指<v>史記·卷三十三·魯周公世家</v>：初，成王少時，病，周公乃自揃其蚤沈之河，以祝於神曰：「王少未有識，奸神命者乃旦也。」亦藏其策於府。成王病有瘳。及成王用事，人或譖周公，周公奔楚。成王發府，見周公禱書，乃泣，反周公。

也太民科了。那箇人不看書的嗎？〕

#### 若考作室，旣厎法，厥子乃弗肯堂，矧肯構？

【莽】予聞孝子善繼人之意，忠臣善成人之事。予思若考作室，厥子堂而構之；【師古】父有作室之意則子當築堂而構棼橑以成之。〕

【傳】以作室喩治政也。父已致法，子乃不肯爲堂基

【後案】肰則椽、榱、桷，一物異名。

【孫】<v>後漢書</v><v>肅宗紀</v>云「不克堂桓。」注引<v>尙書</v>「乃不肯堂，矧肯桓？」疑桓是桓楹，今文「構」作桓也。陳壽<v>三國志</v>用「克構」字，則今文「肯」爲克也。

- <v>吳志</v>卷十三<v>陸遜傳</v>評曰：劉備天下稱雄，一世所憚，陸遜春秋方壯，威名未著，摧而克之，罔不如志。予旣奇遜之謀略，又歎權之識才，所以濟大事也。及遜忠誠懇至，憂國亡身，庶幾社稷之臣矣。抗貞亮籌幹，咸有父風，奕世載美，具體而微，可謂**克構**者哉！
- 陳壽 233－297，西晉

#### 厥父菑，厥子乃弗肯播，矧肯獲？

【莽】厥父菑，厥子播而穫之。【師古】反土爲菑，一曰田一歲曰菑。

【傳】其父已菑耕其田〔或許本來應該是葘〕

【疏】菑，謂殺草。故治田一歲曰菑，言其始殺草也。

- **菑** 不耕田也。从艸、甾。<v>易</v>曰：不葘畬。【徐鍇曰：當言从艸从𡿧从田。田不耕，則艸塞之，故从𡿧。𡿧音灾。若从甾，則下有甾缶字相亂。甾，葘或省艸。

#### 厥考翼，其肯曰『予有後，弗棄基？』

【鄭】其父敬職之人，其肯曰「我有後，子孫不廢棄我基業」乎？〔鄭玄和王莽都把翼解作敬，只有僞孔是佐〕

【傳】其父敬事創業，而子不能繼成其功，其肯言我有後，不棄我基業乎？

【疏】定本云「矧弗肯構」……檢孔傳所解，「弗」爲衍字。〔定本是什麼？〕

#### 肆予曷敢不越卬敉寧王大命？

【莽】予害敢不於身撫祖宗之所受大命？

【傳】故我何敢不於今日撫循文王大命，以征逆乎？

【疏】顧氏以上「不卬自恤」傳云「不惟自憂」，遂皆以卬爲惟，但卬之爲惟，非是正訓。觀孔意，亦不以卬爲惟義也。

#### 若兄考乃有友伐厥子，民養其勸弗救。」

【莽】若祖宗乃有效湯、武伐厥子，民長其勸弗救。【師古】譬有人來伐其子，而長養彼心；反勸助之，弗救其子者，正以子惡故也。言湯武疾惡，其心亦然，今所征討不得避親，當以公義。〕

【傳】若兄弟父子之家，乃有朋友來伐其子，民養其勸心不救者，以子惡故。

【孫】湯武，周公自比；厥子，謂武庚也。

顏氏以「民養」爲「長養彼心」，非也。民長，葢長民者。勸弗救，謂相戒弗救其子。民長，指謂國君羣臣，言當從王討殷，勿救之。〔什麼亂七八糟的〕

段氏玉裁云「友作效者，友與爻形相近，今文友葢作爻說。今文家或云：爻者，效也，效湯武也。」

#### 王曰：「嗚呼，肆哉！

【莽】烏虖，肆哉！【師古】肆，陳也，勸令陳力。

#### 爾庶邦君越爾御事。爽邦由哲，

【莽】諸矦王公列矦卿大夫元士御事，其勉助國道明！【師古】道，由也。

【孫】爽者，<v>方言</v>及<v>廣雅</v><v>釋詁</v>皆云「猛也。」猛與孟聲相近，<v>釋詁</v>云「孟，勉也。」<v>說文</v>云「爽，明也。」<u>明都</u>卽<u>孟諸</u>，明、孟通字，是明亦勉也。哲者，<v>釋言</v>云「智也。」智卽明也。〔這牽連的也太遠了〕

#### 亦惟十人迪知上帝命。

【莽】亦惟宗室之俊，民之表儀，迪知上帝命。【師古】亦道也。言當遵道而知天命。

#### 越天棐忱，爾時罔敢易法，矧今天降戾于周邦？

【莽】粵天輔誠，爾不得易定。況今天降定于漢國。【師古】粵，辭也。天道輔誠，爾不得改易天之定命。

【傳】於天輔誠，汝天下是知無敢易天法，況今天下罪於周，使四國叛乎？

【後案】<n>王莽</n>以「法」與「戾」皆爲「定」，疑法本定字。……古文法字與定相似，故誤也。〔總覺得王鳴盛不太注重語言修辭〕

- 王莽儗是誰？？哈哈哈哈原來「儗」通擬。

【孫】法字古作「佱」，與「定」相似。〔法爲何會這麼寫？？看了下，之事說文的寫法，古代沒有這麼寫的〕

#### 惟大艱人誕鄰，胥伐于厥室，爾亦不知天命不易。

【莽】惟大囏人翟義、劉信大逆，欲相伐於厥室，豈亦知命之不易乎？

【王】惟大爲難之人，謂管蔡也。

【傳】惟大爲難之人，謂三叔也。大近相伐於其室家，謂叛逆也。若不早誅，汝天下亦不知天命之不易也。

【孫】鄰聲近遴，<v>說文</v>「遴，行難也。」或作僯。

#### 予永念曰：天惟喪殷，若穡夫，予曷敢不終朕畝？

【莽】予永念曰：天惟喪翟義、劉信，若嗇夫，予害敢不終予畮？

#### 天亦惟休于前寧人，予曷其極卜敢弗于從？

【莽】天亦惟休於祖宗，予害其極卜，害敢不于從？〔師古把「害」都解作何〕

#### 率寧人有指疆土，矧今卜並吉。

【莽】率寧人有旨疆土，況今卜并吉。【師古】言循祖宗之業務在安人而美疆土況今卜幷吉乎言不可不從也。〕

【傳】循文王所有指意以安疆土，則善矣

【孫】指，<v>書</v>疏三云「旨意」，皆作「旨」，知經文之「指」是後人所改。

#### 肆朕誕以爾東征。天命不僭，卜陳惟若茲。」

【莽】故予大以爾東征，命不僭差，卜陳惟若此。

【傳】天命卜僭差，卜兆陳列惟若此吉。

【孫】<v>白虎通</v><v>誅罰篇</v>云「誅不避親戚，尙書『肆朕誕以爾東征』，誅弟也。」又云「征猶正也，<v>尙書</v>曰『誕以爾東征』，誅祿父也。」〔那到底是誅弟還是誅祿父？斷章取義嗎〕
