---
layout: "read"
type: "read"
title: "君陳"
date: 2019-05-20
book: ["07尙書"]
markdown: 'https://github.com/kujihhoe/HUGO-Theme-CJK/master/content/read/07-尙書/049-君陳.md'
description: "言大周公之德，行其中，無專，慎所好"
---

#### 周公旣沒，命<u>君陳</u>分正東郊成周，作<v>君陳</v>。

【傳】成王重周公所營，故命君陳分居，正東郊成周之邑里官司。

【疏】分別殷民善惡所居，卽<v>畢命</v>所云「旌別淑慝，表厥宅里」是也。言「東郊」者，鄭玄云「天子之國，五十里爲近郊。」今河南洛陽相去則肰，是言成周之邑爲周之東郊也。〔洛陽到哪是五十里……不懂〕

孔直云「臣名」，則非周公子也。鄭玄注<v>中庸</v>云「君臣葢周公子」者……「蔡叔旣沒，命蔡仲」故也。

#### 王若曰：「君陳，惟爾令德孝恭。惟孝友于兄弟，克施有政。

【傳】善事父母，行己以恭。

【後辨】〔說一通如何根據<v>論語</v>「孝乎惟孝，友于兄弟，施于有政。」編造的此句〕殊不知蔡邕石經<v>論語</v>本作「孝于惟孝」……日本山井鼎所引足利本<v>論語</v>正如此。〔王鳴盛竟肰就看到了足利本〕至宋儒且以「<v>書</v>云孝乎」爲句矣。此則因僞<v>書</v>之謬而并亂<v>論語</v>之文也。〔媽耶，這箇問題肎定有論文，不知道他們用王鳴盛的沒有〕

#### 命汝尹茲東郊，敬哉！昔周公師保萬民，民懷其德。

【傳】正此東郊，監殷頑民教訓之。

#### 往慎乃司，茲率厥常。

【傳】今往承其業，當慎汝所主，此循其常法而敎訓之。

#### 懋昭周公之訓，惟民其乂。

【傳】勉明周公之敎

#### 「我聞曰：『至治，馨香感于神明。黍稷非馨，明德惟馨。』

【傳】所謂芬芳非黍稷之氣，乃明德之馨。〔總覺得像戰國的話〕

#### 爾尙式時周公之猷訓，惟日孜孜，無敢逸豫。

【傳】汝庶幾用是周公之道敎殷民

#### 凡人未見聖，若不克見；旣見聖，亦不克由聖。

【傳】凡人有初無終，未見聖道，如不能得見；已見聖道，亦不能用之，所以無成。

#### 爾其戒哉！爾惟風，下民惟草。

【傳】汝戒無爲凡人之行。

【後辨】今但云風草，若猜謎者肰，豈非胸中先有<v>論語</v>，方撰出此文耶！〔眞有道理呢〕

#### 圖厥政，莫或不艱，有廢有興，出入自爾師虞，庶言同，則繹。

【傳】無有不先慮其艱……出納之事，當用汝眾言度之。眾言同，則陳而布之。

#### 爾有嘉謀嘉猷，則入告爾后于內，爾乃順之于外。

【傳】汝乃順行之於外。〔也就是從眾人和君兩箇角度來告誡無專〕

#### 曰：『斯謀斯猷，惟我后之德。』

【傳】善則稱君，人臣之義。

【後辨】出於臣工自相告戒，則爲愛君；出於君之告臣，則爲導諛。

#### 嗚呼！臣人咸若時，惟良顯哉！」

【傳】是惟良臣，則君顯明於世。

#### 王曰：「君陳，爾惟弘周公丕訓，無依勢作威，無倚法以削。

【傳】無倚法制以行刻削之政。【疏】倚附公法以行刻削之政〔孔穎達明確說了是周公之法，這就有意思，周公制禮作樂，難道還制了㓝灋？〕

【疏】君陳之智，必不及周公，而令闡大周公訓者，遵行其法，使光被於民，卽是闡揚而大之，非遣君陳爲法使大於周公法也。

#### 寬而有制，從容以和。

【傳】寬不失制，動不失和，德敎之治。〔那麼法和制有何不同〕

#### 殷民在辟，予曰辟，爾惟勿辟；予曰宥，爾惟勿宥，惟厥中。

【傳】惟其當以中正平理斷之。

【疏】汝惟勿得赦宥之，……不得從上意也。

#### 有弗若于汝政，弗化于汝訓，辟以止辟，乃辟。

【傳】刑之而懲止犯㓝者，乃刑之。

#### 狃于奸宄，敗常亂俗，三細不宥。

【傳】習於姦宄凶惡，毀敗五常之道以亂風俗之敎，罪雖小，三犯不赦，所以絕惡源。

【疏】孫炎曰「狃忲，前復爲也。」

言「三」者，「再」猶可赦爾。

#### 爾無忿疾于頑，無求備于一夫。

【傳】使人當器之，無責備於一夫。

【疏】民者，冥也，當以漸教之。

#### 必有忍，其乃有濟；有容，德乃大。

【傳】欲其忍恥藏垢。

#### 簡厥修，亦簡其或不修。進厥良，以率其或不良。

【傳】善以勸能，惡以沮否。

#### 惟民生厚，因物有遷。

【傳】人自然之性敦厚，因所見所習之物，有遷變之道，故必慎所以示之。〔這是荀子嗎〕

【後辨】成十六年傳：「民生厚而德正。」〔沒說到荀子〕

#### 違上所命，從厥攸好。

【傳】人之於上，不從其令，從其所好

#### 爾克敬，典在德，時乃罔不變，允升于大猷。

【傳】常在道德，是乃無不變化其政教，則信升于大道。

#### 惟予一人膺受多福，

【傳】汝能升大道，則惟我一人亦當受其多福，無凶危。

#### 其爾之休，終有辭於永世。」
