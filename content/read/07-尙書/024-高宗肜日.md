---
layout: "read"
type: "read"
title: "高宗肜日"
date: 2020-07-07
book: ["07尙書"]
markdown: 'https://github.com/kujihhoe/HUGO-Theme-CJK/master/content/read/07-尙書/024-高宗肜日.md'
draft: true
---

高宗祭成湯，有飛雉升鼎耳而雊，祖己訓諸王，作<v>高宗肜日</v><v>高宗之訓</v>。高宗肜日，越有雊雉。祖己曰：「惟先格王，正厥事。」乃訓于王。曰：「惟天監下民，典厥義。降年有永有不永，非天夭民，民中絕命。民有不若德，不聽罪。天旣孚命正厥德，乃曰：『其如台？』嗚呼！王司敬民，罔非天胤，典祀無豐于昵。」

漢書五行志中之下，弟 1411 葉：

> 高宗祭成湯，有蜚雉登鼎耳而雊。祖己曰：「惟先假王，正厥事。」劉向以爲雉雊者雄也，以赤色爲主。

漢書孔灮傳弟 3360 葉

> 天旣付命正厥德
