---
layout: "read"
type: "read"
title: "酒誥"
date: 2020-07-07
book: ["07尙書"]
markdown: 'https://github.com/kujihhoe/HUGO-Theme-CJK/blob/master/content/read/07-尙書/038-酒誥.md'
draft: true
---

王若曰：「明大命于妹邦。乃穆考文王肇國在西土。厥誥毖庶邦庶士越少正御事，朝夕曰：『祀茲酒。惟天降命，肇我民，惟元祀。天降威，我民用大亂喪德，亦罔非酒惟行；越小大邦用喪，亦罔非酒惟辜。』文王誥教小子有正有事：無彝酒。越庶國：飲惟祀，德將無醉。惟曰我民迪小子惟土物愛，厥心臧。聰聽祖考之遺訓，越小大德，小子惟一。妹土，嗣爾股肱，純其藝黍稷，奔走事厥考厥長。肇牽車牛，遠服賈用。孝養厥父母，厥父母慶，自洗腆，致用酒。庶士、有正越庶伯、君子，其爾典聽朕教！爾大克羞耇惟君，爾乃飲食醉飽。丕惟曰爾克永觀省，作稽中德，爾尙克羞饋祀。爾乃自介用逸，茲乃允惟王正事之臣。茲亦惟天若元德，永不忘在王家。」王曰：「封，我西土棐徂，邦君御事小子尙克用文王教，不腆于酒，故我至于今，克受殷之命。」王曰：「封，我聞惟曰：『在昔殷先哲王迪畏天顯小民，經德秉哲。自成湯咸至于帝乙，成王畏相惟御事，厥棐有恭，不敢自暇自逸，矧曰其敢崇飲？越在外服，矦甸男衛邦伯，越在內服，百僚庶尹惟亞惟服宗工越百姓里居，罔敢湎于酒。不惟不敢，亦不暇，惟助成王德顯越，尹人祗辟。』我聞亦惟曰：『在今後嗣王，酣，身厥命，罔顯于民祗，保越怨不易。誕惟厥縱，淫泆于非彝，用燕喪威儀，民罔不衋傷心。惟荒腆于酒，不惟自息乃逸，厥心疾很，不克畏死。辜在商邑，越殷國滅，無罹。弗惟德馨香祀，登聞于天；誕惟民怨，庶羣自酒，腥聞在上。故天降喪于殷，罔愛于殷，惟逸。天非虐，惟民自速辜。』」王：「封，予不惟若茲多誥。古人有言曰：『人無於水監，當於民監。』今惟殷墜厥命，我其可不大監撫于時！予惟曰：「汝劼毖殷獻臣、矦、甸、男、衛，矧太史友、內史友、越獻臣百宗工，矧惟爾事服休，服采，矧惟若疇，圻父薄違，農夫若保，宏父定辟，矧汝，剛制于酒。』厥或誥曰：『羣飲。』汝勿佚。盡執拘以歸于周，予其殺。又惟殷之迪諸臣惟工，乃湎于酒，勿庸殺之，姑惟教之。有斯明享，乃不用我教辭，惟我一人弗恤弗蠲，乃事時同于殺。」王曰：「封，汝典聽朕毖，勿辯乃司民湎于酒。」

【p373關於「成王」

酒誥「成王親之」

「初崩未有謚，春𬟏之例曰公薨，至葬而後曰葬我君某公」

p374關於妹邦

p375文王爲穆，武王爲昭。

P376將：扶

迪：正

臧：善

嗣：世

藝：執

純：專

p377肇：敏，亟

慶：善

孝養父母

腆：多

君子：大男子

典：常

羞：進

耇：老

大傳「六十以上，遊飲也」與王制等重合

丕：辭

憲：法

尙：庶幾

介：右，助

逸：樂

若：順

元：善之長者。

p379棐：俌

徂：存

腆：美

在：察

哲：知

顯：朙

經𢛳：行𢛳

哲，悊，敬

暇：偟

逸：豫

崇：興

關於方伯連帥

p380尹：正

辟：法

荒：大

息：止

逸：過

疾：害

罹，離，附

p381撫：？

毖，必，敕

劼：慎

友，右，比，比近於王，故曰友。

服休：燕息之臣

服采：朝祭之臣

圻父：司馬；主畿內之事。

違：行

農父：司徒

薄：勉

保：安

宏父：疑卽司空。空：大。宏：大

辟：法

制：斷

矧，詞也，其的意思。

拘，抲，撝

殺，散放

斯：析

迪：進

蠲，潔

恤：收

p383辯：使】

-----

#### 王若曰：「明大命于妹邦。乃穆考文王肇國在西土。

#### 厥誥毖庶邦庶士越少正御事，

#### 朝夕曰：『祀茲酒。惟天降命，肇我民，惟元祀。

#### 天降威，我民用大亂喪德，亦罔非酒惟行；

#### 越小大邦用喪，亦罔非酒惟辜。』

#### 文王誥教小子有正有事：無彝酒。

#### 越庶國：飲惟祀，德將無醉。

#### 惟曰我民迪小子惟土物愛，厥心臧。

#### 聰聽祖考之遺訓，越小大德，小子惟一。

#### 妹土，嗣爾股肱，純其藝黍稷，奔走事厥考厥長。

#### 肇牽車牛，遠服賈用。孝養厥父母，厥父母慶，自洗腆，致用酒。

#### 庶士、有正越庶伯、君子，其爾典聽朕教！

#### 爾大克羞耇惟君，爾乃飲食醉飽。

#### 丕惟曰爾克永觀省，作稽中德，爾尙克羞饋祀。

#### 爾乃自介用逸，茲乃允惟王正事之臣。

#### 茲亦惟天若元德，永不忘在王家。」

#### 王曰：「封，我西土棐徂，邦君御事小子尙克用文王教，

#### 不腆于酒，故我至于今，克受殷之命。」

#### 王曰：「封，我聞惟曰：『在昔殷先哲王迪畏天顯小民，經德秉哲。

#### 自成湯咸至于帝乙，成王畏相惟御事，厥棐有恭，

#### 不敢自暇自逸，矧曰其敢崇飲？

#### 越在外服，矦甸男衛邦伯，越在內服，

#### 百僚庶尹惟亞惟服宗工越百姓里居，罔敢湎于酒。

#### 不惟不敢，亦不暇，惟助成王德顯越，尹人祗辟。』

#### 我聞亦惟曰：『在今後嗣王，酣，身厥命，罔顯于民祗，保越怨不易。

#### 誕惟厥縱，淫泆于非彝，用燕喪威儀，民罔不衋傷心。惟

#### 荒腆于酒，不惟自息乃逸，厥心疾很，不克畏死。

#### 辜在商邑，越殷國滅，無罹。

#### 弗惟德馨香祀，登聞于天；

#### 誕惟民怨，庶羣自酒，腥聞在上。

#### 故天降喪于殷，罔愛于殷，惟逸。

#### 天非虐，惟民自速辜。』」

#### 王：「封，予不惟若茲多誥。古人有言曰：『人無於水監，當於民監。』

#### 今惟殷墜厥命，我其可不大監撫于時！

#### 予惟曰：「汝劼毖殷獻臣、矦、甸、男、衛，矧太史友、內史友、越獻臣百宗工，

#### 矧惟爾事服休，服采，矧惟若疇，圻父薄違，農夫若保，

#### 宏父定辟，矧汝，剛制于酒。』

#### 厥或誥曰：『羣飲。』汝勿佚。

#### 盡執拘以歸于周，予其殺。

#### 又惟殷之迪諸臣惟工，乃湎于酒，勿庸殺之，姑惟教之。

#### 有斯明享，乃不用我教辭，惟我一人弗恤弗蠲，乃事時同于殺。」

#### 王曰：「封，汝典聽朕毖，勿辯乃司民湎于酒。」
