---
layout: "read"
type: "read"
title: "襍"
date: 2020-01-02
book: ["01小學"]
author: ["柯棋瀚學"]
tags: ["小學"]
markdown: 'https://github.com/kujihhoe/HUGO-Theme-CJK/blob/master/content/read/01-小學/000-雜.md'
draft: true
---

馬敘倫<v>說文解字六書疏證</v>卷三。

> 段玉裁謂𠔁卽今兆字，蓋爲<v>廣韻</v>所誤，王紹蘭已辯之。席世昌曰「<v>堯典</v>『分兆三苗』蓋本作𠔁，今誤作北。疏引鄭注『分析流之』，𠔁猶別也。是鄭注本作𠔁也。⋯⋯虞翻誤以𠔁爲北而妄駁也。𦮃部云『𠔁，古文別。』鄭與許君同，蓋許從賈逵傳古文尙書。鄭亦從逵，故並同也。」<n>抄了王鳴盛</n>桂馥日：「孝經說曰：『故上下有別』者，別當爲𠔁。<v>許沖表</v>云：『慎又學<v>孝經</v>孔氏古文說。』<v>古文孝經</v>者，孝昭帝時魯國三老所獻，建武時議郎衛宏所校，皆口傳，官無其說。<v>漢書‧藝文志</v>『<v>孝經</v>長孫氏說二篇，江氏說一篇，翼氏說一篇，后氏說一篇，安昌矦說一篇』，不載孔氏說，故沖云『官無其說。』」倫按：𠔁卽<v>周禮</v>「其別六十有四」之別，爲八之茂文，或由□而譌。甲文作                                ，說解从重八，當作从二八，或校者改之。「八，別也」以下皆校語。知「孝經說」以下亦校語者，以自敘言<v>孝經</v>孔氏古文及<v>許沖表</v>言<v>孝經</v>孔氏古文說證之。若是許引，即孔氏說也。本書引經說皆箸其人名，如杜林、譚長、劉向、班固、桑欽、宋弘，皆不偁其某經說也。此何以獨曰「孝經說」而不曰「孔安國說」？且如許引經以證之，則<v>尙書古文</v>有「分𠔁三苗」，何置不引，而引經說，所引者乃官無其說之孔氏說耶？然則不引<v>書</v>而引此者，蓋校者以<v>書</v>有虞翻之駁鄭，彼識不能辨鄭虞之是非，故置不引，而此殆猶及見此者也。又校者以𠔁从重八，上下皆八字，而八訓別也，故引此以證，則直戯耳。且本書引經及他書及經說，而箸爲某人說者，固箸書之例所得有。然倫以爲許書乃教學童之字書，非說經者也。字書之例，何必引證，<v>史籀</v>以下諸篇固無此例。謂許獨創，宜每字有之，必經所有者然後引經以證。然今許所錄，而經及他書有其字而未嘗引證者，固倍於有引證者也。故倫疑本書一切引證之文，皆校者所加。即重文，說解中自揚雄說、司馬相如說者亦然。不然，本篆不出某說，而重文當各別箸其所出，今乃不盡然。然則其不箸某說者，將出於何人耶？倫以爲自敘言博采通人，及其偁易孟氏、書孔氏、詩毛氏、禮周官、春秋左氏、論語孝經孔氏，皆古文者，非指所引某說及某經傳。而謂合於古籀者，古文乃出於此數經耳。所謂博采通人者，<v>許沖表</v>謂「慎博問通人」。考之於逵，則許於當時學者有商榷質難，而折中於逵。必非如昔人所指通人說，即所引呂不韋、淮南王、司馬相如、揚雄、班固、杜林、宋弘、王育諸人。苟然，則豈僅此數字爲不韋等異說耶？況所引班固、杜林、桑欽、宋弘等說，今頗可考證其爲固等經說，則固等經說中自此以外豈無異見耶？況如引歐陽喬說，明是尙書今文說。今古文之多異義，又豈僅今所引者數事耶？故倫以爲凡本書所引，乃許書行世後讀者校記增之。而率多六朝人所記，彼時古書未盡亡失，故得見而記之。又疑此字非許書本有，故說解不類許書。

馬敘倫認爲說文中引用的經文經說全都是校者所加。
