---
layout: "read"
type: "read"
title: "碩士論文《三統曆與清代尙書學》資料"
date: 2020-12-31
categories: ["曆"]
book: ["30厤筭"]
url: /read/
author: ["柯棋瀚學"]
description: ''
img: ''
draft: true
---

以下是刨去了尚書的：

## 書目

### 清經解

卷二百八十八秦蕙田《觀象授時》

### 清經解續編

卷十五毛奇齡《春秋占筮書》

卷四十七陳厚耀《春秋長曆》

卷五百七十三黃模？《夏小正分箋》《夏小正異義》

卷七百五十五《春秋朔閏異同》

卷八百九十八包慎言《公羊歷譜》

卷千四百五成蓉鏡《春秋日南至譜》

卷千四百十三孔廣牧《禮記天算釋》《先聖生卒年月日考》

或許會相關：

卷二百七劉臺拱《經傳小記》《國語補校》

卷二百九王念孫《逸周書雜志》

卷二百三十一莊述祖《五經小學術》

### 續修四庫經部總目提要

#### 書類

p235汪德鉞《尙書偶記》沒找到

p255余宏淦《讀尙書日記》「若翼日乙卯，若字當訓及。」

胡嗣運《書經問答》「元祀十有二月乙丑⋯⋯」

p292章謙存《尙書周誥考辨》「三月丙午朏⋯⋯」

p294 緯書一大堆輯本

#### 詩類

王基《毛詩駮》「幽王六年十月朔日得入交」

p336《詩經傳注》「喪畢卽成王親政。」

p353《毛詩天文考》

p359《詩經質疑》「武王受命有天下，年六十歲。」

p360《詩氏族考》「克商時五十有八耳。」

p366《詩蘊》「得定歲差法」

《詩經音律續編》「鼓蕩之什，乃知聲至隋猶存。其說頗稱有見。⋯⋯非學琴有得者，其孰能語於是。」

《東遷後詩世次表》

#### 禮類

p574蔡邕《月令章句》

p589《學禮管釋》「皆深於天算曆法之證。」

p595《夏小正考注》「柳星十二月已昏見。」

p596《夏時考》

⋯⋯反正夏小正很多

《三禮通釋》「首天文終喪服。」

#### 樂類

以後如果要研究音律，那這些都要慢慢讀。

#### 春秋類

許淑《春秋左氏傳注》「則許氏蓋長於春秋曆數之學。」

p6767《春秋內事》「天有十二次⋯⋯」

p690李惇《左傳通釋》「蓋惇好曆算，得宣城梅氏⋯⋯與嘉定錢溉亭齊名」「曆之大者首在置閏」

p694「江愼修據唐一行曆及姜岌大衍授時三家，以證其星曆之訛。」

p719包慎言《春秋公羊傳歷譜》「慎言治公羊，用殷術」

p758孔繼涵《春秋長曆》「尤精天文算術」說杜預的並沒有錯的太多，春秋之時就是這樣。

研究春秋條例的很多。「條例研究之研究」？

p774余煌《春秋求故》「以天文名家」校訂具體的年月日。

李式穀《春秋衷要》「惟書中言春秋曆法，時多疏謬。」

p776施彥士《春秋經傳朔閏表發覆》

p785羅士琳《春秋朔閏異同》「考取天文生。」用的古六術加三統來推。

p787凌堃《學春秋理辯》「知歲星卽知太歲所在，知太歲所在則王朝列國之紀念可紀。」

p792鄒伯奇《春秋經傳日月考》「精於天文歷算。」以時憲術上推⋯⋯康成之是，劉歆之非。

p792成蓉鏡《春秋日南至譜》

p793譚澐《春秋日月考》「用錢氏所衍三統術以算春秋歲星」

p796王韜《春秋朔閏日至表》理雅各的助手「以西土算法，推春秋朔閏至日」

《春秋日食辨正》

p799俞樾《春秋歲星考》

p801馮瀓《春秋日食集證》梳理杜預到王韜二十家。

p806春秋緯大多輯得不好，不懂天算。

#### 爾雅

呂調陽《釋天》，著有談天正義。「據漢志以下諸書，融會其義。」

後面簡直是文字音韻學的大集合。千字文倉頡篇隸書切韻什麼都有。

## 資料

落下閎

### 《尚書考》

續修四庫045

P605卷三。至鄭玄乃謂召誥作於五年而改經文二月三月爲一月二月⋯⋯其迂曲已不可通。《後案》復阿之，謂自五年三月丙午朏連閏推至七年十二月不得有戊辰召誥之月，誠當改，劉歆算誠不合。殆未詳於積算而欲以虛談取勝者也。歴之月日豈三年之可齊且如。王氏說匝三年必有閏古法歸餘於終閏正在十二月是兩十二月内固有戊辰矣就令無有十二月亦可改何必於二年前召誥篇內連改兩月以待之耶孔䟽云此歲入戊午蔀五十六年按三統以周公五年庚寅爲紀首七年壬辰合前三章當爲五十九年此不合蓋鄭所引殷歷殷歷久不存他日當以漢志參考三月甲辰朔丙午朏以算術計之有閏九月其十二月己亥朔大三十日戊辰於二誥月日固得合。然漢世歴法用四分大強，以步眞年轉不符，故雖虚增七十三算，而校以授時之平朔，亦早二三日。不等見前伐纣考進退皆不合於經今减其虚年得成王之眞七年乙巳歲推其月日悉符於二誥已具於上列吁聖不可欺天不可欺歷與經無一不相應喋喋者可以息矣又考之多方五年五月王來自奄其年二三月王東征未囘烏有自周至豐及周召度邑之事以經証經以歷齊歴鄭氏分年改月之謬不可掩也史氏例以年月日相繫洛誥之文轉爲日月年者非苟變其例也他篇日在月中可以朏望順領而戊辰在月尾又歲除日也去望已遠故先日而以月綴之以年總之亦變體之自然也於歲除日烝祭故云烝祭歲經文甚明鄭注乃割歳以下爲明年正朔祫祭僞傳則以戊辰爲到洛之日而割烝祭以下爲明月仲冬事二說小異而同爲迂曲隔絶神理且以烝祭抵洛猶日之况祫烝祝冊一篇之歸宿反不日耶又吿後皆謂立公後伯禽爲魯侯全乖於事實别有考且云公攝政不敢過文武受命七年之數不知成康以下享年何爲敢過其數大抵復辟告後諸義得有宋諸儒始明漢唐經家極夢夢死灰不足噓耳

p609《顧命月日考》《漢歴志》云「成王三十年四月庚戌朔，十五日甲子哉生魄。」《書傳》云「始生魄，月十六日。」《後案》云「《鄉飮酒》義，月三日成魄。哉生魄是三日。」予按：魄者，月之體無光之處，朔日明始生，明生則魄死，故朔日爲始死魄，二日爲旁死魄，三日明益見，故從月出爲胐。《說文》：「胐，月未盛之明」是也。而其魄之邊亦受映，霸然可見，故謂之成魄。然自朔至望皆爲死，踰望至晦皆爲生，生與成有别。馬融誤謂「魄，朏也」，王氏不能辨，反詆劉歆爲舛謬，固非矣。然十五日明極盛，魄全死而未生，歆窮於算，以此日爲哉生魄，亦非是，宜從傳解爲十六。惜傳未究歴法，不能指甲子爲何日也。《三統》虛增七十二算，且日法用四分大，強不可通於古。考《紀年》「成王三十七年乙亥」，下距至元辛巳二千二百八十六算，以授時法二四四七推之，得其年四月己酉朔，十六日甲子，合於《顧命》。或據傳以詰云：十六日始有疾，不悅懌，卽《顧命》乎？解之曰：懌字，《說文》無有，古文馬本作「釋」，云「不釋，疾不解也」，此義甚確。蓋疾之始不必記，疾不解而顧命，則必謹記其日，所以知甲子之卽在哉生魄者，下文「越翼日乙丑」根於甲子，「越七日癸酉」根於丁卯，而甲子上距哉生魄不言「越」，故知爲同日也。朔、望、朏、魄，史家紀以爲日宗，非此則甲乙無可綴。綴甲子於哉生魄，卽乙丑爲十七，丁卯爲十九，癸酉爲二十五，皆可知。古人書法簡而明，類如此。

《伯禽封魯眞年考》魯公之立，諸家皆以爲在成王元年，而置年有異。劉歆《三統歴》云「武王崩後周公攝政七年爲成王元年，正月己巳朔（實帝乙三年壬辰。以《授時》推之，朔差而早），此命伯禽侯於魯之歲也。鄭玄又於攝政前虚四年無屬，而注《洛誥》云成王元年正月朔日告神，以周公宜立爲後者，謂將封伯禽。《傳》亦云立其後爲魯侯。如劉説，則封魯在成王七年，如鄭說，則在十一年。然考之《書序》，魯侯伯禽宅曲阜，徐夷並興，東郊不開，作《費誓》。又武王崩，三監及淮夷叛云云，作《大誥》。又成王東伐淮夷，遂踐奄，作《成王政》。蓋武王崩，伯禽始就封，而淮夷叛，王伐淮夷，魯伐徐戎，一時事也（張氏沂引唐孔氏説）。《多士篇》《傳》乃云「公歸政之明年，淮夷、奄又叛，魯征淮夷，作《費誓》。」孔疏亦曲附之。蓋以《洛誥》後成王政仍有東伐之文，故連《費誓》别爲再叛耳。予按：《尙書》篇第多隔越倒亂，未經討正。鄭氏注《成王政》云「伐淮夷，踐奄」，是攝政三年伐管蔡時事，其編篇於此，未聞近日爲《後案》者亦謂此與《將蒲姑》、《多方》相連，均不應在作洛後，而辨僞傳淮夷、奄再叛之非，其説甚允。然又謂《費誓》有淮夷徐戎而無奄大誥序，有淮夷奄，無徐戎，不可合爲一。伯禽之國上距攝政三年，魯自出兵與周無涉云云，則是淮夷等仍再叛矣。（《後案》云魯自出兵，與周何涉？僖公征淮夷，豈亦出成王周公乎？案伯禽初就封而淮夷徐戎並興，此豈細事而不以吿周，周公亦漠不之省者，無此理也。齊桓以王命討不庭，以王命取胳，九合皆然，而謂僖敢私伐惟夷，是併不知有春秋矣。）不知傳疏之誤仍沿於鄭，鄭之誤本於劉，劉歴妄增周算而退成王之元，改命後之義，不得不析武王崩，淮夷叛於成王七年，為伯禽侯魯作誓張本，而數為再叛，甚至誤讀《孟子》者，以伐奄通屬武王，而數爲三叛（陳擽解《多方》如此）。皆絶無案據，惟曲解命公後一語，以為相承古義，甚可怪也。有宋儒先輩出朱子，始表章史丞相浩說，云成王旣歸命周公，在後看公，定予往已便見蔡氏《集傳》本之元。陳櫟云「王自謂退卽辟於周，其時進在洛邑可知，故以歸宗周為退述往返，語勢當然。先儒於此皆忽之。然則命後自在七年，與前之封魯何與。旣命公以畱後，治洛之事卽以此意祭告於文武廟，如上説經義了然**。劉歆創謬解，以傳己術，鄭王以下不能裁**别，反同聲而和之，則雖欲明《成王政》等之失編，而再叛之非何從申辯。以後代論之，遺民免於屠戮，亦有覬覦再舉者。然三代民皆直道，文武得天下以仁，周公相成王誅叛，又再三吿命，猶有不革面者乎？且鄭注亦引大傳，謂周公攝政六年，制禮作樂，天下太平，七年歸政於成王，乃不旋踵，而淮夷復叛，大平謂何？《後案》推爲自用兵，公不再出，卽與周無與陿哉？見乎以此冺再叛之蹟，何異掩耳盜鈴。然則歸政之後，淮夷奄果叛，卽周不得爲大平，而反復其時海，內絶無兵端，其以再叛誣天下，舉漢儒之憒憒也。嘗考之《史記》《周世家》云「伯禽卽位之後，管蔡反，淮夷亦反，於是率師於盻，作誓。」《紀年》云「成王元年，武庚以殷叛，二年，奄人徐人及淮夷入於邶以叛。三年，王師滅殷，遂伐奄滅蒲姑。四年，伐淮夷，入奄。五年，王至自奄，後無再叛事。舊史案據重重，如日月不刋。然則伯禽受封，固在成王元年，亦卽武王崩之明年，不可移後七年、十一年以為元，明矣。此事書序諸篇並得實，符於舊史。鄭氏注《成王政》明淮夷奄無再叛，又云奄在准夷北，《多方》注云「在淮夷旁」，明非曲阜，亦得其實。惟鄭乍悟乍迷，又衍劉歆之謬，致成兩岐。《後案》更兩端附會，必使鄭之得實者，同其迷。 

## 淸經解

《溉亭述古錄》p846《寄王西莊先生書》

> 塘嘗攷之傳記，見有數說，康成據乾鑿度之文，文王受命入甲寅元厤戊午部二十九歲，故注尙書謂武王觀兵入伐（應為戊）午部四十秊。《雒師謀》之注謂：「文王受命改元，至魯惠公末秊三百六十歲」，是克殷至春秋凡三百四十有八秊也。而《三統厤·世經》謂積四百歲。《史記》不言秊數，以魯世家及十二諸侯秊表次之，僅三百三十五歲。汲郡紀秊則三百二十八歲。紀秊偽書，不足據，《史記》莫可攷信。若《三統》及《易緯》皆有厤數可求，其是非不難。按術推之而得也。⋯⋯則推其四篇，《武成》《召誥》《顧命》《畢名》是也。四篇爲三統所已推，皆見世經。⋯⋯推《易緯》之積秊，即用甲寅元厤；推《三統》之積秊，則用丁巳元厤。甲寅元，《殷厤》也；丁巳元，《《周厤》》也。以《周厤》推周秊月日，本於甄鸞，且可以驗《三統》之謬否，故用之也。
>
> 武王克商，《周厤》入戊午部四十七歲，大餘三十三，天正辛卯朔，閏餘十八，閏在二月後，四月己丑朔，故《武成》云「惟一月壬辰旁死霸」「惟四月既旁生霸」「粤六日庚戌」也。《殷厤》入戊午部僅四十二歲，大餘三十二，天正庚寅朔，與辛卯校一日耳。而歲無閏月，則四月戊午朔，庚戌已在後月中矣。周公攝政七秊，《周厤》入戊午部六十歲，大餘四十七。二月乙亥朔，三月甲辰朔，故《召誥》云「惟二月既望，粤六日乙未」「惟三月丙午朏」也。《殷厤》入部五十五歲，大餘十七，二月甲辰朔，望後六日非乙未，三月甲戌朔，朏乃丙子。（康成以作《召誥》在攝政五秊，而減武王在位二秊，加成王服喪三秊，周公居東二秊，至明秊為攝政元秊，則五秊入部亦五十五秊。故謂二月三月當為一月二月。蓋破經從厤也。厤天正乙亥朔，二十一日得乙未，以三月為二月，則丙午朏。）
>
> 成王三十秊，《周厤》入丁酉部十四歲，大餘四十四，四月庚戌朔，《世經》云「十五日甲子哉生霸」，《顧命》以為成王洮沬水之日也。《殷厤》入丁酉部九歲，大餘十四，是秊《周厤》閏餘十五，閏在七月後，《殷厤》閏餘十八，閏在二月後。故《殷厤》四月己酉朔，甲子則望後日也。所以止校一日者，閏有先後使然。
>
> 康王十二秊，《周厤》入丁酉部二十六歲，大餘五，六月己巳朔。《畢命》云「庚午朏」，此校一日。《殷厤》入部二十一歲，大餘三十四，六月戊戌朔，庚午為後月之朏矣。然則據經以攷二厤，《周》則皆合，《殷》則違是。非月日有誤，而積秊之誤也。夫以《殷厤》推周初日月，誰不謂然。且伐紂之秊，適當辛未，合於歲在鶉火之說，益可謂信而有徵矣。然而果真《殷厤》乎？歲星有超辰，則太歲隨而俱超，謂之龍度天門。是術也，作於上古，掌於周官，《太初》用之，《三統》用之，東京人不知此理，僅以六十秊周命歲，而緯候出於是時，見建武改元，歲在乙酉，用以為據。上推魯隱元秊，謂之己未，又上三百四十八秊而得辛未，遂指為武王伐紂之秊，不知其秊非辛未，而辛未尙在其前五十二秊也。名雖不改，而實數已非矣。《周厤》以隱元秊為己未，伐紂之秊為己卯，亦東京人之說，而積秊未減，故月日無違《三統》。則以隱元為甲寅，歷四百歲而超三次，得周初辛未之歲。攷諸内外傳之言而皆合，則可信明矣。其可疑者，所引《魯世家》之文不合於《史記》也。然安知非《史記》之外別有《魯世家》乎？抑《史記》本文如此，而今之所傳已誤乎？要之，不從《三統》積秊，則月日俱乖，故知其決非三百四十有八秊也。然則益《殷厤》入部之秊以從《周厤》可乎？曰：日月合矣，而秊數益非，蓋又減周家之五秊也。夫厤各有元，元異則入部之秊亦異。甲寅在丁巳後五十七秊，故減《周厤》入部之五秊，又減春秋以前之五十二秊，而上則元起焉逢攝提格，中則伐紂之秊為辛未，下則魯隱之初在己未，此學士信向以為得正者也。然以之推周初月日，僅天正一朔爲稍近，其秊之閏否不問也，其後數十秊之月日不問也。爲術如此，尚得謂之可信矣乎？是不若用《三統》積秊，猶爲得所依據，非偏據《三統》以周家歷秊，要不當有異說耳。康成不能無疑于《三統》，而手注《易緯》，故即據以注《尙書》，蓋一家之學如此，亦疑則傳疑之意也。塘固深信康成者，特推之以厤，而不合，故猶不能無疑焉。

p846《周初歲朔譜》

> 文王二十祀
>
> 《三統》入孟統四百九十一，算外，積月六千七十二，積日十七萬九千三百十一。正月大餘三十一，小餘三十三，乙卯朔；二月無大餘，小餘七十六，甲申朔。《酆保解》言「維王二十三祀庚子朔」，當為二十祀二月庚子朔，知甲申朔非。按《三統》，以文王四十二年為孟統二會首，即加二十二算，于人統年滿五百十三歲也。其年天正月丁丑朔旦冬至，然此年既不合，則彼亦非文王之年矣。失在以文王止四十六年，又去武王之九年也。移前十三年，則月日悉合。
>
> 《易緯》甲寅元僅去武王九年，元餘四百五十五，入己卯部七十五歲後。正月大餘十五，小餘九十三，甲午朔；二月大餘四十四，小餘五百九十二，癸亥朔，亦不合。此以文王受命入戊午部二十八歲後而誤也。移前五十三算入己卯部二十二歲後，正月大餘五十二，小餘三百六十，辛未朔；二月大餘二十一，小餘八百六十七，庚子朔。此為甲寅元本數。
>
> 《周厤》元餘四百五十九，入戊午部三歲後。正月大餘十二，小餘六百三，庚午朔；二月大餘四十二，小餘一百六十二，庚子朔。適合，移前十三歲故也。其後三十年為武王元年。
>
> 文王受命年
>
> 《三統》上元以來十四萬二千九十六，算外，超辰九百八十六，併之六十去之，餘四十二，從丙子起得太歲戊午。不用超辰，從庚戌起，六十去之，餘十六，得太歲丙寅為文王之三十七年，實五十年也。明年為文王受命元年，實是武王元年。
>
> 《易緯》甲寅元，元餘四百八十四，從甲寅起，餘四年，亦值戊午，以蔀法去之，得六部部餘二十八算，故曰入戊午部二十九歲。按《易緯》用《三統》日法，又用《殷厤》上元，見《三統》歲在戊午，遂謂殷厤必同，不知一用超辰，一自不用，即歲名必不能合，當從庚戌元而值戊午歲者方合也。何者？凡庚戌、甲寅、丁已等元，皆定于東漢時，其前不然也。甲寅元本數，元餘四百二十四，入己卯部四十四歲後，未至戊午部。
>
> 《周厤》丁巳元，元餘四百八十一，入戊午部二十五歲後，歲在戊午，首尾九歲，歲在丙寅，為文王末年，故《無逸篇》曰「享國五十年」也。《三統》《易緯》皆以受命在戊午年，名與《周厤》無異，不知《三統》當移前八年，《易緯》當移前六十年。二家皆以己未改元，故《三統》差九年，《易緯》差六十一年。即以武王嗣位，元年爲文王受命元年也。《三統》之己未，歲星在鶉火。甲寅、丁巳元則否，至丁卯年始在鶉火。其實己未、丁卯只是一年，因有超辰與否，故歲名異耳。
>
> 武王元年
>
> 《三統》《易緯》皆承文王己未改元，無武王元年。
>
> 《周厤》元餘四百九十，入戊午部三十四歲後，即是《三統》受命元年。甲寅元本數少五十七歲，入己卯部五十三歲後。
>
> 武王十三年克殷
>
> 《三統》上元以來十四萬二千一百九，入孟統五百二一歲後，積月六千四百四十三，閏餘十八，閏二月。積日十九萬一百六十七，大餘七，小餘二十九，辛卯朔，二日壬辰。《武成》「惟一月壬辰旁死霸」，三日癸巳，《武成》「若翌日癸巳，武王乃朝步自周，于征伐商」。二月庚申朔，四日癸亥。《外傳》「王以二月癸亥夜陳」，五日甲子。《武成》「粵五日甲子，咸劉商王紂」。閏月庚寅朔，三月庚申朔，四月己丑朔，甲辰望，二十二日庚戌，二十三日辛亥，二十七日乙卯。《武成》「既旁生霸，粵六日庚戌，武王燎于周廟。翌日辛亥，祀于天位。粵五日乙卯，乃以庶國祀馘于周廟」，皆合。
>
> 《周厤》元餘五百二，入戊午部四十六歲後，閏餘十八，大餘三十三，小餘四百九十四，閏朔俱與《三統》同。
>
> 《易緯》甲寅元，元餘四百九十七，入戊午部四十一歲後，閏餘二，無閏月。正月大餘三十二，小餘一百三十三，庚寅朔；二月己未朔，三月己丑朔，四月戊午朔，五月戊子朔，校一月。甲寅元本數，元餘四百四十五，入己卯部六十五歲後，亦閏餘十八，閏二月大餘十三，小餘二百五十七，朔後周厤一日。
>
> 自文王受命至此，凡二十一歲。劉歆以武王承文王之年，故去九歲。然誤在文王受命年，非誤在武王克殷年也。《易緯》徇《三統》超辰歲名，移受命于六十歲後，加改元一歲而去武王九歲，少周家著紀五十二歲。鄭康成謂文王受命改元，至魯惠公三百六十歲。今據《三統》周厤推之，距此年已四百歲矣。又加六十七歲，得僖公五年辛亥朔旦冬至，即《周厤》壬子部之五十七歲後也。甲寅元本數少五十七歲，則壬子朔旦冬至。
>
> 周公攝政五年
>
> 《三統》入孟統五百三十二歲後，乃一會一章歲也。故曰正月丁巳朔旦冬至，《周厤》適滿一會歲，入戊午部五十七歲後；《殷厤》戊午部首，劉歆謂《殷厤》以為二日戊午者也。《易緯》言文王受命入甲寅元二十九歲，據此可證其謬。
>
> 周公攝政七年
>
> 《三統》入孟統五百三十四歲後，積月六千六百四，閏餘十四，閏九月，積日十九萬五千二十一，大餘二十一，小餘六十七。正月乙巳朔；二月乙亥朔，十六日庚寅望，二十一日乙未，《召誥》「惟二月既望，粵六月（瀚案：當為日）乙未」；三月甲辰朔，三日丙午，《召誥》「惟三月丙午朏」；十二月庚子朔，戊辰晦，《洛誥》「戊辰，王在新邑烝祭歲，命作策。在十有二月，惟周公誕保文武受，命惟七年」。其明年己巳朔。
>
> 《周厤》入戊午部五十九歲後，大餘四十七，閏朔與《三統》同。
>
> 《易緯》甲寅元元餘五百十歲，入戊午部五十四歲後，閏餘十七，閏三月，大餘十七。正月乙亥朔，二月甲辰朔，故鄭康成言「二月三月當云一月二月」，但居攝前益居東二年，以此為五年，并非《易緯》說矣。以《洛誥》作于後二年，則其年閏餘十二，十二月丁巳朔，閏月丙戌朔。後三年正月丙辰朔，戊辰，十二月十二日，以爲烝祭日，而別歲為成王元年正月朔日，事中隔一閏月，則不可通矣。若甲寅元本數，攝政七年入戊午部二歲後，大餘四十八，僅後《周厤》一日，烝祭歲亦只一事也。
>
> 通計成王元年，周公攝政七年而致政，凡享國三十七年。《三統》不數攝政年，故成王有三十年；鄭康成再去周公居東二年，止二十八年也。
>
> 成王八年
>
> 《周厤》入戊午部六十歲後。正月大餘十一，己巳朔；五月戊辰朔，《多方》云「惟五月丁亥，王來自奄，至于宗周」，二十日也。《三統》同依《易緯》入甲寅元戊午部五十五歲後，正月大餘四十，五月丁酉朔。依康成，又後二年正月，大餘五十九，五月乙卯朔，皆無丁亥。
>
> 成王三十七年
>
> 《三統》積年入孟統五百六十四歲後，四月庚戌朔，十五日甲子。
>
> 《周厤》元餘五百四十五，入丁酉部十三歲後，與《三統》同，甲子皆非望日。
>
> 《顧命》「惟四月哉生霸，王有疾不豫，甲子，王乃洮頮水」即此日。劉歆以為在望。案，此宜加《周厤》五十七歲，入丁酉部七十歲後，則四月己酉朔，十六日甲子望，此即四分元餘。
>
> 康王十一年
>
> 《三統》積年入孟統五百七十六歲後，六月己巳朔。《周厤》積年五百五十七，入丁酉部二十五歲後，六月朔同。《畢命》「惟十有二年六月，庚午朏，王命作策豐刑」，則六月當戊辰朔，加《周厤》五十七歲，入丙子部六歲後，正月辛丑朔，六月戊辰朔也。
>
> 右校正劉子駿鄭康成之誤，一以經文月日為據攷定紀年。

武王即位改元考p848

> 言武王事多異說。謂文王立國五十一年而終，武王立十二年而成甲子之事者，呂不韋也。謂詩人道西伯蓋受命之年稱王，後十年而崩，武王即位九年東，觀兵于盟津，還師歸居二年，徧吿諸侯，東伐紂者，司馬遷也。謂文王受命九年而崩，再期，在大祥而伐紂，還歸二年，乃遂伐紂克殷者，劉歆也。自歆以前，莫言武王即位不改元，至歆始言之，然歆于克殷之年援引傳記推驗，厤術甚覈而詳，今依《三統》歲術推之，知在辛未上泝文王，則戊午受命，己未改元也。《易緯·乾鑿度》以《三統》通甲寅元，謂文王受命入戊午部二十九歲，則改元克殷，無一不與《三統》合。後儒據以釋經，遂爲定說，是武王洵不改元矣。獨不思《三統》丙子元用超辰法，故克殷在辛未。使歲不超辰，固庚戌元也，豈不在己卯乎？甲寅元不用超辰，曷爲而在辛未也？夫歲自有超辰，則克殷宜在辛未，特甲寅元不當傅合《三統》歲名，是入戊午部者非矣。按甲寅元卽劉歆所云《殷厤》，以太甲元年爲甲子，府首終六，府首當周公攝政五年者。然則克殷後十二年始入戊午部，安得以己卯部之文王受命年當之？此非甲寅元之誤，而用甲寅元者之誤也。然歆謂受命至克殷十三年者亦誤，歆以文王四十二年爲孟統二會首，後八年而伐紂，則文王享國止四十六年，何以《無逸》經言五十年也？歆欲使改元克殷歲星同在鶉火，以應《外傳》有周分野之文，故減文武之年以合之。然正有不待減而自合者，在知改元之卽武王而已。然則文王四十二年本受命之歲，武王五年乃孟統二會首耳。夫歆所以誤者，由止推克殷年月日而不推文王時也。文王時之所以不推者，泥詩人舊說，以受命改元爲文王盛節。傳記雖有日月，而棄之不顧也。豈知改元不爲盛節，而受命不必改元。傳記之文宜有得其實者，棄而不考，曷由知其歲數哉？予所據傳記，則《逸周書》是，是固漢世祕府所傳，不待晉初始出者也。厤則不暇用《三統》，用《周》丁巳元，卽劉歆所云四分，以成湯伐桀後百二十七歲爲甲子府首者，氣朔與《三統》合，故用之。不用甲寅元者，少丁巳元三章歲，氣朔後一日故也。《逸周書·文傳解》曰：「文王受命之九年，時維暮春，在鄗，召太子發。」蓋道揚末命也。史以大事紀年，猶《大匡解》之「維周王宅程三年」，《金縢》之「既克商二年」云爾，豈改元之謂乎？《柔武解》曰「維王元祀」，《大開武解》曰「維王一祀」，則武王改元之明文矣。武王以己卯克殷，入丁巳元戊午部四十七歲，于《三統》爲辛未，月日與劉歆所推同。其前二十一歲爲文王受命年，入戊午部二十六歲，歲在戊午，于《三統》爲庚戌。其月日，《酆保解》言「維王二十三祀庚子朔，九州諸侯咸格于周」者，文王二十年，殷正月朔朝周也。入戊午部四歲，周正月大餘十二，殷正月大餘四十二，文有譌漏，故云二十三祀。《小開解》言「維三十有五祀正月丙子」者，是年周正月四日也，入戊午部十九歲，大餘十五，追書用周正。《寶典解》言「維王三祀二月丙辰朔」者，武王三年七月朔也。入戊午部三十七歲，正月大餘一，七月大餘五十八，月誤也。三者之中誤其二，皆據厤以正焉。弗正其誤，先後求之，一不可得矣。然則猶必正之而後得耶？曷不從劉歆與《易緯》？曰從劉歆得克殷年，餘則否；從《易緯》并失克殷年。何也？歆以武王之年爲文王之年，《緯》更以成王之年爲文王之年也。然則豈徒月日之不合已哉？鄭康成言文王受命改元，至魯惠公末年，三百六十歲，從《易緯》也。實則自武王元年數之，已四百一十二歲矣。若然，則文王受命不改元，武王卽位則改元信矣。顧說經家，皆言武王卽位時已八十二歲，至十三年而克殷，則《禮記》言「文王年九十七，武王年九十三」者，非耶？曰：如《記》言，文王生武王何其少，武王生成王何其老。武王曰「自發未生，於今六十年」，克殷時語也。文王受命惟中身，豈八十八歲乎？明者可以悟矣。

周公攝政稱王考            

> 《周書·大誥篇》「王若曰：猷大誥爾多邦，越爾御事」，鄭康成曰：「王謂攝也。周公居攝，命大事則權代王也。」王肅曰：「稱成王命，故稱王。」二者孰是？曰康成說是也。《大誥》作于東征時，不稱王無以令諸侯，故權代之也。然則安知非卽成王？曰以誥言「肆朕誕以爾東征」之必爲周公知之。且夫《康誥》之篇，既言周公咸勤，乃洪大誥治矣。顧曰「孟侯，朕其弟，小子封」，又曰「乃寡兄勖肆女小子封在茲東土」，是豈成王之言耶？或謂篇首之文乃《洛誥》錯簡，則《洛誥》以誥成王名，非所謂洪大誥治也。卽謂康叔以武王時封寡兄，武王之自稱，殊不思衛本殷故都，武庚未誅，尚爲三監地，何緣預授之康叔？祝鮀言命以康叔，謂非即此《康誥》耶？作洛時諸侯畢至，因封康叔而總誥諸侯焉。鴻之訓代，見於《爾雅》，洪與鴻一耳。康成曰：「洪，代也，言周公代成王誥。此大誥治之所以爲洪也。」然則兄弟之義明矣，卽孟侯小子之義亦無不明。何者？叔爲牧伯，則孟之誥稱文王，則小子之曷爲不稱武王，以方伯命叔，豈以天子哉？然而公之攝政恆也，攝王非恆也。出政之謂攝政，稱王之謂攝王。王者，有大事則攝，平時固攝政之冢宰也，特以子視成王焉。大事攝王，故會明堂則天子負斧依，南嚮，子視成王，故致政之言曰「朕復子明辟」。其作洛之年，猶攝王也。命大事則稱王，《康誥》《酒誥》《梓材》之「王若曰」是已將致政，則稱周公，《召誥》之太保先周公相宅，《洛誥》之周公拜手稽首是已。《多士》《多方》皆致政明年，在洛之誥也。王則皆成王也。《多士》王在洛，故云「王若曰」。《多方》王歸鎬，公在洛，則云「周公曰」「王若曰」，成王卽政，始稱王，周公致政，始稱公命大事然也。其前則父子而已矣。成王所以能承師保傅之諭敎而爲天下令辟者，此也。凡公攝政，七年稱王者，三而已，皆係天下之安危，征武庚命微子封康叔是也。三者皆殷遺，稱王，亦殷法也。殷弟繼兄，則遂爲王。公假以靖殷遺之變，殷遺靖天下，莫敢動矣。故曰「惟周公誕保文武受命，惟七年」。不然，史豈謬以誇詞諛也哉？然則攝必稱王耶？非也。舜禹不稱帝，堯舜在也。伊尹共和不稱王，臣攝君也。魯隱宋穆則稱公，兄攝弟也。周公之于成王，以父子始，以君臣終，爲父子則有時而稱王，爲君臣并不復攝矣。此公于攝位中處其變，而獨得其正也，卽康成之所謂權也。若然，新莽之篡漢，公啓之矣。曰豈獨周公直堯舜啓之世，不能以莽罪堯舜，獨罪周公哉？周公攝政，亦改元乎？曰所改者成王之年也。《逸周書·成開解》曰：「成王元年大開吿用，周公曰：嗚呼！余夙夜之勤，今商蘖競時逋播，以務。」蓋憂武庚之將畔也。不言周公元年，以攝政紀年，始自劉歆，特便于莽之篡耳。後儒顧用之與，謂文王受命改元何異？予考攝政時事，頗不似康成說。成王元年葬武王，二年公東征，五年弭殷亂，六年會方國諸侯于宗周，七年營洛邑，封康叔及仲旄父，而致政，見于《尚書》及《逸書》，《作雒》《明堂解》者如此。康成有成王服喪，周公居東各二年，始爲居攝元年，四年作《康誥》，五年作《召誥》，七年作《洛誥》，蓋康成泥《易緯》文王受命入甲寅元戊午部二十九歲，以武王承文王之年，又以武王克殷後止有四年，遂校二歲于是居攝之前，以服喪二年足之。却益居東二年，則于彼法當爲居攝七年者，不得不目爲五年矣。其年入戊午部五十五歲，與《召誥》月日校一月，故曰「二月三月當爲一月二月」，不知甲寅元本數，攝政七年入戊午部三歲，僅校一日，乃入丁巳元戊午之六十歲，而月日俱無不合其間，亦無服喪居東之年也。惟當以文王受命九年後爲武王元年，克殷七年後爲成王元年而已。然後漢以緯爲内學，康成自不得不以之釋經。其代王命大事之訓則得之于經，而堅不可易者也。若王肅見先漢有假皇帝之禍而去周公之稱王，豈知公本以行權也乎？夫權，非聖人不能行，非聖人而行之實犯天下之不韙。吾知翟義、劉伯升之兵，必先管叔武庚而起矣。       











































