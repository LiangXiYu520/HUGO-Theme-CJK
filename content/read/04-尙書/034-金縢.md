---
layout: "read"
type: "read"
title: "金縢"
date: 2019-07-03
categories: ["經"]
book: ["04尙書"]
tags: ["原典"]
author: ["柯棋瀚學"]
url: /read/book-of-documents-34
description: ""
---

#### 武王有疾，周公作<v>金滕</v>。金滕。

【疏】p493案經周公策命之書自納金縢之匱，及爲流言所謗，成王悟而開之，史敘其事，乃作此篇，非周公作也。……自「武王旣喪」已下，敘周公被流言，東征、還反之事也。此篇敘事多而言語少，若使周公不遭流言，則請命之事遂無人知。

【孫】是金縢作于大誥、歸禾、嘉禾之後，今篇次在歬者，㠯禱疾事在二秊也。……是經文「龝大孰」已下，必非金縢之文。

#### 旣克商二秊，王有疾，弗豫。

【史】武王克殷二秊，天下未集，武王有疾，不豫。

【疏】<v>顧命</v>曰王有疾，不懌。懌，悅也。故不豫爲不悅豫也。何休因此爲例，云天子曰不豫〔原來如此！〕

【後案】<v>說文</v>……「<v>周書</v>曰有疾不悆。悆，喜也。」……當以說文爲正。

#### 二公曰：「我其爲王穆卜。」

【史】羣臣懼，太公、召公乃繆卜。<n>魯周公世家p1834</n>

武王病。天下未集，羣公懼，穆卜，<n>周本紀p169</n>〔之後未標葉數的均爲周公世家〕

【鄭】二公欲就文王廟卜。

【鄭】僖二十四年<v>傳</v>富辰言管蔡等國爲文之昭，邗晉等國爲武之穆。……是文子爲昭，武子爲穆。

【後案】葢周家有大事，輒詣文王廟卜，其後遂名此卜曰穆卜。

#### 周公曰：「未可以戚我先王。」

【史】周公曰：「未可以戚我先王。」<n>魯周公世家p1834</n>

【鄭】戚，憂也。未可憂怖我先王也。<n><v>集解</v></n>

戚，憂也。周公旣內知武王有九齡之命，又有文王曰「吾與爾三之㫷」，今必瘳，不以此終，故止二公之卜云：未可以憂怖我先王。<n>疏</n>

【傳】p494戚，近也。召公、太公言王疾，當敬卜吉凶，周公言未可以死近我先王。相順之辭。周公乃自以請命爲己事。

【疏】如鄭此言，周公知王不死，先王豈不知乎，而慮先王憂也？〔孔穎達不相信鄭玄說法，唐代都破除那種迷信色彩？〕

【孫】p324言未可憂怖我先王者，入廟當行吉禮，未可以疾病請禱，當於壇也。〔角度新奇〕

#### 公乃自以爲功，爲三壇同墠。

【史】周公乃祓齋，自爲質，欲代武王。<n>p169</n>【正義】祓謂除不祥求福也。

【傳】因太王、王季、文王請命於天，故爲三壇。壇，築土。墠，除地。大除地於中，爲三壇。

【後案】止二公卜而自以爲功者，公親，二公踈也。功，<v>史記</v>作「質」，謂公以己質於三王，以代武王。

【孫】p325<v>公羊</v>莊十三秊傳「莊公升壇。」注「土基三尺、土階三等曰壇。」

#### 爲壇於南方，北面，周公立焉。

【史】周公於是乃自以爲質，設三壇，周公北面立，

【鄭】時爲壇墠于豐，壇墠之處猶存焉。

【後案】<v>後漢書</v>言鄭西入關事馬融，則鄭曾至酆，親見遺址也。〔這腦洞〕

吳澂曰：「古禮，凡於遠祖至無廟者，及宗子去其宗廟而在他國者，及支子雖在本國，而於禮不得入廟者，或有禱告必須墠地爲壇，以棲祖考之神。」周公支子爲臣，故不敢告廟，而爲壇以告也。

#### 植璧秉珪，乃告太王、王季、文王。

【史】戴璧秉圭，告于太王、王季、文王。

【鄭】植，古置字。

【傳】植，置也。置於三王之坐。周公秉桓珪㠯爲贄。

【疏】<v>周禮</v>云「公執桓圭」。

【後案】傳云「璧以禮神」，珪以爲贄而非禮神者，葢因一植一秉，推而知之。

【孫】<v>周禮</v><v>大宗伯</v>：「㠯玉作六器，㠯禮天地四方。」注云「謂始告神時，薦於神坐，書曰『周公植璧秉珪』是也。」〔還是孫疏更爲恰當，鄭玄無處不在〕

#### 史乃冊祝曰：

【史】史策祝曰：

【鄭】策，周公所作，謂簡書也。祝者讀此簡書，㠯告三王。〔鄭玄、史公作策，尙書正義作冊〕

【傳】p495史爲冊書祝辭也。

【後案】<v>儀禮</v><v>聘禮</v><v>記</v>云「百名以上書于策……」此祝詞百二十八字，故書于冊也。〔還真的數了啊，厲害〕

#### 「惟爾元孫某，遘厲虐疾。

【史】「惟爾元孫王發，勤勞阻疾。

【鄭】諱之者，由成王讀之也。

【傳】元孫，武王。臣諱君，故曰某。厲，危。虐，暴也。

【疏】p497<n>鄭</n>當謂成王開匱㝵書，王自讀之，至此字口改爲「某」。史官錄爲此篇，因遂成王所讀，故諱之。〔上古本把「遂」打成「逐」？？〕<v>牧誓</v>王自稱者，令入史制爲典，故不須諱。

【後案】若謂初時作冊卽諱，則武王尙在，二諱其名，是預死其君也。且周公祭文王，徹<v>詩</v>猶曰「克昌厥後」，今武王未沒，又當三王前，安得諱其名乎？

【孫】〔書序、鄭玄說是成王讀之，周公作；僞孔說史作；孫說前半部分是周公作，後半部分是後來的史連綴上的〕

p323但馬鄭曽見孔壁古文，不爲別白者，馬鄭所守衛宏、賈逵古文說，又與史公之問故孔氏安國者不同。

#### 若爾三王，是有丕子之責于天，以旦代某之身。

【史】若爾三王是有負子之責於天，以旦代王發之身。

【鄭】丕，讀曰不。愛子孫曰子。元孫遇疾，若汝不救，是將有不愛子孫之過，爲天所責，欲使爲之請命也。

鄭玄弟子趙商問玄曰：「若武王未終，疾固當瘳，信命之終，雖請不得，自古已來，何患不爲？」玄荅曰：「君父疾病方困，忠臣孝子不忍嘿爾視其歔欷，歸其命於天，中心惻然，欲爲之請命。周公達於此禮，著在<v>尙書</v>。若君父之病不爲請命，豈忠孝之志也？」【疏】p497然則命有定分，非可代死，周公爲此者，自申臣子之心，非謂死實可代。自古不廢，亦有其人，但不見爾，未必周公獨爲之。〔孔安國說法同鄭玄〕

【傳】p495太子之責，謂疾不可救于天。死生有命，不可請代，聖人敘臣子之心，㠯垂丗敎。〔怎麼突然稱聖人了。孔安國似乎把所有的丕都訓稱大，這一句有點解釋不通〕【疏】鄭玄云……與孔讀異。

【後案】<v>尙書</v>以丕爲不，不爲丕者甚多。

<v>史記</v>丕作負，葢不有跗音，又有浮音，負與跗、浮皆語有輕重耳……可見漢人所用之字，唐人已罕識矣。〔王鳴盛看來也十分喜歡小學嘛，這語氣，感覺跟當代學者好像。〕

【孫】p326云「愛子孫曰子」者，中庸「子庶民」注云「子猶愛也。」

段氏玉裁云：「此文『是有負子之責于天』，言武王有背棄子民之咎，而將死也。」……馬氏葢訓丕爲大，……言天與三王㠯大慈愛其子孫之責任也。〔說法眞多，暈了〕

#### 予仁若考能，多材多藝，能事鬼神。乃元孫不若旦多材多藝，不能事鬼神。

【史】旦巧能，多材多蓺，能事鬼神。乃王發不如旦多材多蓺，不能事鬼神。

【傳】我周公仁能順父，又多材多藝，能事鬼神。言可以代武王之意。

【孫】p327鄭注云「不顯，言顯也。」則此言我多材藝，能事鬼神，乃元孫武王豈不多材藝，能事鬼神乎？事鬼神者，謂生而主其祀事，非謂死而事之。僞傳、孔疏說皆非也。〔妙啊〕

#### 乃命于帝庭，敷佑四方，

【史】乃命于帝庭，敷佑四方。

【馬】武王受命於天帝之庭，布其道以佑助四方。

【傳】p496汝元孫受命於天庭爲天子，布其𢛳敎，㠯佑助四方。

【後案】<v>大雅</v><v>文王</v>在帝左右，毛傳以帝爲天是也。

#### 用能定爾子孫于下地，四方之民罔不祗畏。

【史】用能定汝子孫于下地，四方之民罔不敬畏。

【傳】能定先人子孫。

#### 嗚呼！無墜天之降寶命，我先王亦永有依歸。

【史】無墜天之降葆命，我先王亦永有所依歸。

【鄭】降，下也。寶，猶神也。有所依歸，爲宗廟之主也。【後案】猶主也，俗刻誤作猶神也，今從震澤王氏刻改。〔有意思〕〔鄭玄、尙書皆作寶，只史公作葆。孔安國未解釋依歸。〕

【後案】<v>繫辭傳</v>云「聖人之大寶曰位。」天命武王居天子位，爲天下主，是寶命也。〔總覺得這麼解釋「猶主也」有點牽強〕

【孫】p327國語注：墜，失也。

#### 今我卽命于元龜，爾之許我，我其以璧與珪歸，俟爾命；爾不許我，我乃屏璧與珪。」

【史】今我其卽命於元龜，爾之許我，我其㠯璧與圭歸，以俟爾命。爾不許我，我乃屏璧與圭。」

【傳】就受三王之命於大龜，卜知吉凶。

屏，藏也。

#### 乃卜三龜，一習吉。

【史】周公已令史策告太王、王季、文王，欲代武王發，於是乃卽三王而卜。卜人皆曰吉，發書視之，信吉。〔「發書視之，信吉」對應哪句話？〕

【傳】p498習，因也。㠯三王之龜卜，一相因而吉。孔穎達。龜形無異代之別，但卜法旣別，各用一龜，謂之「三王之龜」耳。每龜一人占之，其後君與大夫等緫占三代之龜，定其吉凶。

【後案】葢太卜三兆、三易，鄭意皆不指夏殷周。……說已詳洪範。

#### 啓籥見書，乃並是吉。

【史】周公喜，開籥，乃見書遇吉。

【鄭】籥，開藏之管也。

【王】籥，藏占兆書管也。

【傳】三兆旣同吉，開籥見占兆書，乃亦并是吉。

【後案】<v>地官</v>「司門掌管鍵，以啓閉國門。」鄭司農云「管謂籥，鍵謂牝。」

- 籥。又與鑰同。【書·金縢】啓籥見書。【疏】籥，開藏之管。
- 鍵。【韻會】籥牡也。【禮·月令】修鍵閉。【註】鍵牡閉牝也。【疏】凡鏁器，入者謂之牡，受者謂之牝，俗云鎖須閉者，鎖筒也。【周禮·地官】司門掌授管鍵。【小爾雅】鍵謂之鑰。

#### 公曰：「體，王其罔害。予小子新命于三王，惟永終是圖。茲攸俟，能念予一人。」

【史】周公入賀武王曰：「王其無害。旦新受命三王，維長終是圖。茲道能念予一人。」

【馬】一人，天子也。

【鄭】體，兆象也。色，兆氣也……周公卜武王，占之曰：「體，王其無害。」

【傳】如此兆體。

【疏】<v>周禮</v><v>占人</v>云「凡卜筮，君占體，大夫占色」……但周公令卜汲汲欲王之愈，必當親視灼龜，躬省兆繇，不惟占體而已。但鄭㠯君占體與此文同，故引㠯爲證耳。〔孔穎達又把鄭玄批判一番，還是可以看出鄭玄是單純從經學體系出發，未考慮實際的歷史現場。〕

【後案】〔說了一堆占卜的，不想看〕

【孫】p329史公攸作衟者，攸與猷聲相近，方言云：「猷，衟也。」〔想象力豐富〕

#### 公歸，乃納冊于金縢之匱中。王翼日乃瘳。

【史】周公藏其策金縢匱中，誡守者勿敢言。明日，武王有瘳。

p169武王有瘳。

【鄭】縢，束也。凡藏祕書，藏之於匱，必以金緘其表。

【後案】肰則旣卜而藏其書本常禮，此重祕書，故又特加金緘也。

【孫】p329<n>周禮占人注</n>「旣卜筮，史必書其命龜之事及兆繫于策，繫其禮神之幣而合藏焉。」……據此，是納冊爲卜筮之常事，非公欲爲此㠯待後日之發視也。〔抄王鳴盛的〕

#### 武王旣喪，管叔及其羣弟乃流言於國，曰：「公將不利於孺子。」

【史】p1836其後武王旣崩，成王少，在強葆之中。周公恐天下聞武王崩而畔，周公乃踐祚代成王攝行政當國。管叔及其羣弟畱言於國曰：「周公將不利於成王。」

【鄭】武王崩，周公爲冢宰，免喪服，意欲攝政，小人不知天命，而非之，故流「公將不利於孺子」之言於京師。〔又重複一遍鄭玄的事件安排〕

【傳】p499三叔㠯周公大聖，有次立之勢，遂生流言。

【後案】葢曹之祖振鐸，文王子，晉之祖唐叔虞，武王子，曹乃晉之叔父，行齒尊長，晉矦爵而曹伯爵，故非尙秊也。

至於管叔爲周公兄，則自古相傳，初無異說。其以爲周公弟者，獨有僞孔及<v>白虎通</v>卷下<v>姓名</v>篇〔話說王鳴盛看到的白虎通，分卷是怎麼分的呢？又是一箇「書」的槩念〕

【孫】p331蒙恬列傳恬曰：「昔成王初立，未離襁褓，周公旦負王以朝。」恬親見百篇未毀之書，當可信也。……古尙書說云：「武王崩時，成王秊十三。」說倶乖異。古尙書說葢衛、賈所說孔壁古文，又與史公所問之故異也。文王世子云「……成王有過則撻伯禽，所以示成王世子之道也。」案：周公踐祚旹，欲令成王知父子君臣長幼之道，則非強葆中矣，故鄭不從史公說也。〔此討論成王初立秊齡。這次鄭玄又是根據什麼出發的？〕

#### 周公乃告二公曰：「我之弗辟，我無以告我先王。」

【史】p1836周公乃告太公望、召公奭曰：「我之所以弗辟而攝行政者，恐天下畔周，無㠯告我獻王太王、王季、文王。三王之憂勞天下久矣，於今而后成。武王蚤終，成王少，將㠯成周，我所以爲之若此。」

【馬】辟謂辟凥東都。<n>釋文</n>〔p366 後案當成鄭說的了〕

【鄭】我今不辟孺子而去，我先王㠯謙讓爲𢛳，我反有欲位之謗，無以告于先王。言媿無辭也。凥東者，出處東國待辠，㠯須君之察己。<n>豳譜疏</n>

【傳】辟，法也。

【後案】一聞流言，卽往征而誅之，必無此事。

【孫】<v>周書</v><v>作雒解</v>……<v>詩</v><v>豳譜</v>疏引<v>書傳</v>……是歐陽、夏矦等亦不㠯凥東爲辟凥也。<n><v>墨子</v><v>耕柱</v>、<v>越絕書</v>、<v>論衡</v><v>感類篇</v></n>皆與鄭合。<v>周頌</v><v>雝</v>疏引鄭㠯「成王三秊二月禫，周公避流言而出……」是鄭㠯周公居東在成王禫後也〔斬衰廿七月而禫〕。此說與史公說又異，葢今文說如此。王氏充㠯爲古文者，今文亦古說也。〔鄭玄又是從經學體系出發的。這箇今古文又是什麼鬼。此條討論周公凥東是辟辠還是東征。馬鄭㠯爲周公避，孔㠯爲東征。不過但從文本看，東征比較直接。〕

#### 周公凥東二秊，則辠人斯得。

【史】p1837周公乃奉成王命，興師東伐……二秊而畢定。……東土以集，

【鄭】辠人，周公之屬黨，與知居攝者。周公出，皆𢍃，今二秊盡爲成王所㝵。謂之辠人，史書成王意也。<n>詩鴟鴞疏</n>

武王崩，周公爲冢宰，三秊服終，將欲攝政，管蔡流言，卽避凥東都。成王多殺公之屬黨，公作鴟鴞之詩，敕其屬臣，請勿奪其官位土地。及遭風雷之異，啓金滕之書，迎公來反，反乃凥攝。後方始東征管蔡。<n>本疏</n>

【傳】p499周公旣告二公，遂東征之。二秊之中，辠人此㝵。

【疏】p501<n>鄭玄</n>解此一篇及鴟鴞之詩，皆與孔異。〔鄭玄這樣解釋明顯有些牽強，他爲何堅持認爲東征在避東之後？〕

【後案】引干寶云「此成王始覺周公至誠之象。將正四國之罪，宜釋周公之黨。」肰則康成此注，干寶已引用之。

- 干寶維基：286年－336年

【孫】p332……詩豳譜疏云……是毛公與史公同。……㠯辠人爲管蔡，葢古文說也。……<n><v>鴟鴞</v></n>箋云：「旹周公竟成王之喪，欲攝政，成周衟，致太平之功。……成王不知其意，而多辠其黨屬。興者，喩此諸臣乃世臣之子孫，其父祖㠯勤勞有此官位土地，今若誅殺之，無絕其位，奪其土地。」

#### 于後，公乃爲詩以貽王，名之曰<v>鴟鴞</v>。

【史】周公歸報成王，乃爲詩貽王，命之曰<v>鴟鴞</v>。

【鄭】于後，于二年後也。怡，悅也。周公傷其黨屬無辠將死，恐其㓝濫，又破其家，而不敢正言<n><v>豳譜</v>疏、<v>鴟鴞</v>疏</n>

【鴟鸮疏】於時成王未知公志，故公詩言諸臣先祖有功，不宜誅絕之意，以怡悅王心。〔這時成王還沒醒悟〕

【傳】p500故周公旣誅三監而作詩，解所以冝誅之意，㠯遺王。

#### 王亦未敢誚公。

【史】王亦未敢訓周公。【索隱】此作訓，字誤耳，義無所通。

p1839初，成王少時，病，周公乃自揃其蚤沈之河，以祝於神曰：「王少未有識，奸神命者乃旦也。」亦藏其策於府。成王病有瘳。及成王用事，人或譖周公，周公𢍃楚。【索隱】經典無文，其事或別有所出。而譙周云「秦旣燔書，時人欲言金縢之事，失其本末，乃云『成王少時病，周公禱河欲代王死，藏祝策于府。成王用事，人讒周公，周公𢍃楚。成王發府見策，乃迎周公』」，又與蒙恬傳同，事或然也。〔說周公是代成王死，而非武王。也許可以筭史公存異說？〕【孫】p335恬旹百篇之書未焚，當親見之而爲此說，史公用其言㠯作<v>魯世家</v>。

【傳】王猶未悟，故欲讓公而未敢。

#### 龝，大孰，未獲，天大雷電以風，禾盡偃，大木斯拔，邦人大恐。

【大傳】卽周公薨，成王欲葬之於成周，天乃雷電以風，禾卽盡偃，大木斯拔，國人大恐。<n>孔廣林輯本</n>〔大傳說是葬的地方不對纔雷電以風，同史公周公卒後之說〕

【史】已下p1841周公卒後，龝未穫，暴風雷雨，禾盡偃，大木盡拔。周國大恐。【索隱】據尙書，武王崩後有此雷風之異。今此言周公卒後更有暴風之變，始開金縢之書，當不然也。葢由史遷不見古文尙書，故說乖誤。〔索隱認爲是武王卒後雷電以風〕

【鄭】龝，謂周公出二秊之後，朙秊龝也。

【傳】蒙，恆風若。孔穎達。<v>洪範</v><v>咎徵</v>云：「蒙，恆風若。」㠯成王蒙闇，故常風順之。

【後案】上距始出避時周帀二年，實出入三年。

【孫】p336<v>琴操</v>……言周公被譖𢍃魯，在誅管蔡之後，與史記同而不言爲成王禱疾。<v>易林</v><v>需</v>之<v>无妄</v>……亦言爲成王請命，葢古文書說。

#### 王與大夫盡弁，以啓金滕之書，乃得周公所自以爲功代武王之說。

〔這一句話怎麼看怎麼像戰國時的話〕

【史】成王與大夫朝服以開金縢書。王乃得周公所自以爲功代武王之說。〔史公釋弁爲朝服，而天子朝服就是皮弁〕

【鄭】弁，爵弁。天子諸矦十二而冠<n>左傳襄九年</n>，成王此時秊十五，于禮已冠<n>詩芄蘭疏</n>。〔問題是，芄蘭疏根本沒這句話，襄九年也沒這句話啊？？難道是王鳴盛把傳記的都當成鄭注？？？〕

【傳】皮弁，質服㠯應天。

【疏】p503<v>周禮</v><v>司服</v>云：「王祀昊天上帝，則服大裘而冕，無旒。」乃是冕之質者。……周禮<n>司服</n>「視朝則皮弁」……每日常服，而言「質」者，皮弁白布衣，素積裳，故爲質也。鄭玄㠯爲爵弁。必爵弁者，承天變降服，亦如國家未道焉。

【後案】蔡邕<v>獨斷</v>云「冕冠：周曰爵弁，……黑而赤，如爵頭色，前小後大。……<v>周書</v>曰『王與大夫盡弁。』」是蔡邕與鄭合也。

傳以爲皮弁，非也。……<v>司服</v>云「視朝皮弁」，……則皮弁，天子視朝常服。此時承天變，宜有異，知非皮弁也。

云爵弁降服者，<v>儀禮</v><v>士冠禮</v>始加緇布冠，再加皮弁，三加爵弁。爵弁雖尊，要非天子之服，故爲降也。

【後案引異義】今<v>大戴禮</v>說男三十娶，女二十嫁，天子已下及庶人同禮。<v>左傳</v>說人君十五生子；三十而娶，庶人禮也。許愼謹案：<v>文王世子</v>曰「文王十五生武王」，武王有兄伯邑考，故人君早昬，所以重繼嗣。鄭玄不駁，明天子諸矦十二而冠，冠而生子。大夫以下從庶人法也。〔<n>襄九年</n>晉矦曰：「國君十五而生子。冠而生子，禮也。」〕〔看來庶人三十娶是一定的〕

【孫】士冠禮：「三加爵弁。」……蔡邕獨斷云：「冕冠周用爵弁。」……是同鄭說。鄭㠯不加爵冕，故曰降服也。

p336古尙書說云：「武王崩旹，成王秊十三。後一年，管蔡作亂，周公東辟之。王與大夫盡弁，㠯開金縢之書。成王秊十四言弁，朙知已冠矣。<n>公羊隱元年疏</n>」許君謹案：「武王崩，成王秊十三，若十四而已冠，是喪冠也。」不從古尙書說。……譙周五經然否論引此異議云：「武王崩後，管蔡作亂，周公出凥東。是歲大風……成王秊十四，是喪冠也。」葢不㠯龝大孰爲二秊後，與鄭異也。〔古文尙書、鄭玄認爲已冠，許昚、譙周認爲是喪冠〕

#### 二公及王乃問諸史與百執事。

【史】p1842二公及王乃問史、百執事，

【鄭】問者，問審肰否也。

【傳】p502史、百執事，皆從周公請命。

#### 對曰：「信。噫！公命我勿敢言。」

【孫本作「懿」】

【史】史、百執事曰：「信有，昔周公命我勿敢言。」

【馬】懿，猶億也。

【傳】周公使我勿衟，今言之，則負周公。

【後案】肰則噫、意、懿、抑皆同也。

#### 王執書以泣，曰：「其勿穆卜！

【史】成王執書以泣，曰：「自今後其無繆卜乎！

【鄭】泣者，傷周公忠孝如是而無知之者。<n>集解</n>

【傳】本欲敬卜吉凶，今天意可知，故止之。

#### 昔公勤勞王家，惟予沖人弗及知。

【史】昔周公勤勞王家，惟予幼人弗及知。

【傳】言己幼童，不及知周公昔日忠勤。

#### 今天動威以彰周公之德，惟朕小子其新逆，我國家禮亦宜之。」

【史】今天動威以彰周公之德，惟朕小子其迎，我國家禮亦宜之。

【馬】惟朕小子其親逆<n>孫p337引釋文</n>

【鄭】新迎，改先旹之心，更自新㠯迎周公於東，與之歸，尊任之。<n>詩東山疏</n>

【傳】周公㠯成王未寤，故畱東未還。改過自新，遣使者迎之，亦國家禮有𢛳之冝。

【王】亦冝襃有𢛳也。

【疏】王孔二說非也。按：言成王以開金縢之書，知天風雷以彰周公之德，故成王亦設郊天之禮以迎，我國家先祖配食之禮亦當冝之，故成王出郊，天乃雨反風也。〔似乎孔安國意思是郊祀是爲謝天，正義意思是爲迎周公？沒看懂〕

【後案】熊朋來遽謂程子讀親爲新，非漢儒所及，妄也。〔現在來看，親新通似乎是常識。熊朋來是誰？〕

- 熊朋來，字與可，豫章人。南宋鹹淳甲戌(1274)年進士。宋亡後，隱居鄕裏，傳授儒學。曾任福建、廬陵<n>江西吉水縣東北</n>兩郡教授，“所至，考古篆籀文字，調律呂，協歌詩，以興雅樂，製器定辭，必則古式”<n><v>元史·儒學傳</v></n>。又常鼓瑟而歌以自樂，爲當時著名的經學家和音樂家。教學之暇，選<v>詩經</v>中的古詩，譜寫二十多首新曲，收于他所編的<v>瑟譜</v>中。現存世的作品有<v>伐檀</v>、<v>考盤</v>、<v>七月</v>，以<v>伐檀</v>爲代表作。

【孫】p338白虎通喪服篇……今文說皆如是。則上云「惟灷小子其逆」者，言遭天變有逆禮之處，逆非迎周公也。〔又來一箇說法〕

#### 王出郊，天乃雨，反風，禾則盡起。

【史】王出郊，天乃雨，反風，禾盡起。

【鄭】<v>易傳</v>云「陽感天，不旋日。」陽謂天子也，天子行善以感天，不囘旋經日。【後案】<v>易稽覽圖</v><v>中孚傳</v>文也。

【傳】郊㠯玉幣謝天，天卽反風起禾，明郊之是。

【後案】傳、疏妄牽祭天，非也。

#### 二公命邦人：凡大木所偃，盡起而築之。歲則大孰。

【史】二公命國人，凡大木所偃，盡起而築之。歲則大孰。【集解】徐廣曰：「築，拾也。」

【鄭】禾爲木所偃者，起其木，拾其下禾，乃無所失亡也。〔後案裏是鄭說的，難道是我寫錯了？或者是孫本寫錯了？〕

【傳】木有偃拔，起而立之，築有其根，禾木無虧，百穀豐孰。<n>阮校本做桑果，毛本改爲禾木。</n>

【疏】p506鄭王皆云「築，拾也。禾爲大木所偃者，起其木拾下禾，無所亡失。」意太曲碎，當非經旨。

【孫】p340〔說了一堆秊分，反風的原因〕
