---
layout: "read"
type: "read"
title: "梓材"
date: 2020-07-07
categories: ["經"]
book: ["04尙書"]
tags: ["原典"]
author: ["柯棋瀚學"]
url: /read/book-of-documents-39
draft: true
---

王曰：「封，以厥庶民暨厥臣達大家，以厥臣達王惟邦君，汝若恆越曰：『我有師師、司徒、司馬、司空、尹、旅。』曰：『予罔厲殺人。』亦厥君先敬勞，肆徂厥敬勞。肆往，奸宄、殺人、歷人，宥；肆亦見厥君事、戕敗人，宥。」王啓監，厥亂爲民。曰：「無胥戕，無胥虐，至于敬寡，至于屬婦，合由以容。」王其效邦君越御事：「厥命曷以？引養引恬。自古王若茲，監罔攸辟。」惟曰：「若稽田，旣勤敷菑，惟其陳修，爲厥疆畎。若作室家，旣勤垣墉，惟其塗塈茨。若作梓材，旣勤樸斫，惟其塗丹雘。」今王惟曰：「先王旣勤用明德，懷爲夾，庶邦享作，兄弟方來。亦旣用明德，後式典集，庶邦丕享。皇天旣付中國民越厥疆土于先王，肆王惟德用，和懌先後迷民，用懌先王受命。已！若茲監。」惟曰：「欲至于萬年，惟王子子孫孫永保民。」

【家：卿大夫采地總稱。大夫稱家，卿稱都

暨：與

達：通

恒：常

p385厲：殺人無辜

肆：？

戕：殘

見：效

㓝罰思想

過歷何意思

p386啓：教

亂：治

論衡有今文。彊人。關於彊之美𢛳。

胥：相

p387合：同

由：用

容：寬

引：長

恬：安

效：考

爲王之道：安民

稽：計

菑：田一歲

陳：治

疆：界

塗，度攴，閉

懷：來

夾：輔

作：始

享：獻

方：併

后：繼體之君

式：用

丕：語詞

付，附，與

肆：今

懌：服

懌，斁，終】

-----

#### 王曰：「封，以厥庶民暨厥臣達大家，以厥臣達王惟邦君，

#### 汝若恆越曰：『我有師師、司徒、司馬、司空、尹、旅。』

#### 曰：『予罔厲殺人。』亦厥君先敬勞，肆徂厥敬勞。

#### 肆往，奸宄、殺人、歷人，宥；肆亦見厥君事、戕敗人，宥。」

#### 王啓監，厥亂爲民。

#### 曰：「無胥戕，無胥虐，至于敬寡，至于屬婦，合由以容。」

#### 王其效邦君越御事：「厥命曷以？引養引恬。

#### 自古王若茲，監罔攸辟。」

#### 惟曰：「若稽田，旣勤敷菑，惟其陳修，爲厥疆畎。

#### 若作室家，旣勤垣墉，惟其塗塈茨。

#### 若作梓材，旣勤樸斫，惟其塗丹雘。」

#### 今王惟曰：「先王旣勤用明德，懷爲夾，庶邦享作，兄弟方來。

#### 亦旣用明德，後式典集，庶邦丕享。

#### 皇天旣付中國民越厥疆土于先王，肆王惟德用，

#### 和懌先後迷民，用懌先王受命。已！若茲監。」

#### 惟曰：「欲至于萬年，惟王子子孫孫永保民。」
