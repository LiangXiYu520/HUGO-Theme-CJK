---
layout: "read"
type: "read"
title: "<v>春秋䋣露</v>"
date: 2016-12-30
book: ["11漢人"]
author: ["柯棋瀚學"]
tags: ["原典"]
draft: true
---


<v>竹林</v>难者曰：春秋之书战伐也，有善有恶也。恶诈击而善偏战，耻伐丧而荣复仇。奈何以春秋无义战而尽恶之也？曰：凡春秋之记灾异也，虽亩有数茎，犹谓之无麦苗也。今天下之大，三百年之久，战攻侵伐不可胜数，而复仇者有二焉。是何异于无麦苗之有数茎哉？不足以难之，故谓之无义战也。……若春秋之于偏战也，善其偏，不善其战，有以效其然也。春秋爱人，而战者杀人，君子奚说善杀其所爱哉？<n>第49页</n>故春秋之于偏战也，犹其于诸夏也。引之鲁，则谓之外；引之夷狄，则谓之内。比之诈战，则谓之义；比之不战，则谓之不义。……不义之中有义，义之中有不义。辞不能及，皆在于指，非精心达思者，其孰能知之。<n>第50页</n>
