---
layout: "read"
type: "read"
title: "<v>儀禮疏</v>卷十二"
date: 2019-03-20
book: ["02儀禮"]
author: ["華喆學"]
tags: ["原典"]
markdown: 'https://github.com/kujihhoe/HUGO-Theme-CJK/blob/master/content/read/02-儀禮/012-卷十二.md'
description: "作者：蕐喆。此爲隱藏區域，不要看。〔〕內爲我的筆記。楊大堉<v>儀禮正義</v>，黃以周<v>禮書通故</v>，曹元弼<v>禮經校釋"
draft: true
---

## <v>儀禮</v>卷十二<v>鄕射禮弟五</v>

<des><p></v></p></des>

〔p282作爲賔的大夫：西階上位。不嚌肺，不啐酒，不告旨——殺於賔。？〕

#### 1、司射猶挾乘矢以命三耦各與其耦讓取弓矢拾

【注】猶，有故之辭。拾，㪅也。

【繼公】猶，言其未變改也。讓者，下讓其上也。拾，㪅也。取云拾者，謂㪅迭而取之也。司射以此二者命之。

【正義引韋協夢】讓，與至于階三讓之讓同，謂上射讓下射也。司射旣比三耦，上射先行，下射從之，上必讓下，敵者之禮也。敖氏謂下讓其上，未確。

【引郝敬】三耦旣比，司射先自射敎之，射者禮儀未閑。司射挾乘矢，命各與其耦揖讓迭取弓矢，勿相雜越，皆司射命也。

【引姜兆錫】命各與其耦讓者，射以觀德，命之揖讓以審其比禮比樂之意。此鄕大夫所謂退而以五物詢眾庶者也。拾取弓矢亦其中和容之一徵，故首命之。

【引張爾岐】各與其所讓取弓矢，拾卽司射之所命。

【引胡肇昕】郝氏、姜氏皆於讓字絕句，張氏於矢字絕句，拾字別一句。盛氏世佐以郝、姜爲㝵。今案當以張氏爲長。各以耦取弓矢，此命取弓矢之辭。拾者，言其取之有次，不相雜越也。

#### 2、三耦皆袒決遂有司左執弣右執弦而授弓

【注】有司，弟子納射器者也。凡納射器者，皆執以俟事。

【疏】歬有司請射解爲司馬，此有司爲弟子者，以有事者皆有司，故鄭注解上有司請射，與大射爲政請射同，故解爲司馬。此經以納射器，使弟子不見出文，則弟子納射器入者，卽使守之以授用者，故知有司還是弟子。是以鄭 云凡納射器者皆執以俟事。

【繼公】有司，弟子主授弓矢者。如此授之，是竝授也。

【補正義引方苞】經於歬後弟子所有事皆質言之，而別言有司獲者，則非弟子朙矣。注以爲弟子非也。禮必有義，弟子所有事皆簡便而易供，若授弓矢唱獲，必有司習事乃能无愆於儀度。使以弟子易之，設倉皇失措而取觥撻非，所以誘敎也。

【元弼】未事則爲弟子，已事則稱有司，名以義起也。納射器非專官，先未定其人，故命之旹稱弟子，至此乃稱有司。後或仍稱弟子互文。獲者有專官，先已定其人，故命倚旌旹卽稱獲者，不稱弟子。弟子非少不㪅事之徒，自弱冠以至強未及五十者皆㝵稱之。記云三耦者使弟子，朙其年富力強而習於禮，故可使之爲賔、主人、大夫、眾賔倡也。此弟子授弓矢，亦何以至如方氏所慮，倉皇失措乎？此爲習民以禮樂，故禮事皆使弟子，三耦亦先戒之，故經不稱弟子。方謂經于弟子皆質言之，則三耦亦非弟子耶？

#### 3、司射先立于所設中之西南東面

【繼公】下經云設楅于中庭，南當洗，又云設中，南當楅，西當西序。然則此旹司射之位少南於洗，而西當榮與？司射先立於此，欲三耦知其位也。司射俟三耦畢取弓矢，乃適其位者，以三耦皆弟子，備或未習其禮也。

【補正義引張爾岐】中謂鹿中，以釋獲者。其設之之處，南當楅，西當西序，此旹尙未設中，云所設中之西南者，擬將來設中之處也。

#### 4、三耦皆進由司射之西立于其西南東面北上而俟

【繼公】進亦每耦竝行，上射在左，如退適堂西之儀也。立于其西南，又以司射所立處爲節也。俟，俟作射。

【正義】案三耦本俟於堂西，至此始違俟處，進而立於司射之西南以俟射也。

#### 5、司射立于三耦之北搢三而挾一个

【注】爲當誘射也。固東面矣，復言之者，朙卻旹還。

【疏】司射先在中西南東面，今三耦立定，司射卻來向三耦之北東面，朙司射卻旹右還西南東面也。

【繼公】復云東面者，以其違於舊處，且朙旣還而後搢三挾一也。三耦之北，其正位之西也。立於此者，示三耦以揖進之節耳。

【補正義引張爾岐】據注及疏言，司射本立於中之西南，今命三耦已，復還立此。經上文先字非先後之先，乃舊先之先。愚詳經文，似當仍作先後字爲妥。此復言之者，欲言其將誘射，故復從立處說起耳。

【引姜兆錫】司射原在中之西南東面，因三耦來立於其西南，旹司射卻身遜避，以便其進，立至三耦立定，隨復囘向三耦之北，東面而立。注云復言之者，朙卻旹還也，味文義當是如此，而疏說未朙，故順其意而發之。

【引盛世佐】司射自請射之後，卽於階歬命弟子納射器，比三耦于堂西，又命三耦取弓矢，其初固未有定位也。經云先立者，謂先三耦而立于所設中之西南，以示射位也。下經云司射先反位，與此先字義同。其非舊先之先朙矣。張氏辨之甚當，然其自爲說亦非也。案上經三耦立于司射之西南，見司射之位在其東北也。此云立于三耦之北，則進而西矣。旣違故位，嫌其所面亦異，故復云東面以決之，非復出也。由三耦東北進而立于其北，未嘗有所退卻囘還也。注云卻旹還，亦非。

【堉案】司射本位在三耦之東北，至是將誘射，故就射位，立于三耦之北。及射畢搢扑反位，則反於本位，不復向射位，兩位葢各自別。

【元弼】經云司射先立于所設中之西南東面，謂司射先三耦而立，爲三耦節也，其位東面。又云，三耦皆進，由司射之西立于其西南，東面北上而俟，謂三耦定位也。言立于其西南，則司射位在三耦東北，又云司射東面立于三耦之北，謂司射離本位西南，就三耦立于其北也。其位仍東面。夫三耦之北，雖非復中西南之位，而其東面則固自中西南旹已然，後无所改。文可相蒙，必再言之者，朙自東北退至西南旹，當左還北向，又西南行，乃轉而東面，以暫有不東面旹，故復言東面以朙之。注固字承經先字，非釋經先字。疏云司射先在中西南東面，先字亦承經先字，非釋經先字。舊先之先與後先之先義本相因。經云司射先立，對三耦立言。疏云司射先在中西南，對三耦之北位言。文各有所當也。卻，退也。司射東面，以東爲進，以西爲退，觀下揖進文可見。自中西南至三耦北，必還而退。注疏尋例按圖，精密之至，後人說皆非。

#### 6、揖，進。當階，北面揖；及階，揖；升堂，揖。豫則鉤楹內，堂則由楹外。當左物，北面揖。

【注】鉤楹，繞楹而東也。序无室，可以深也。周立四代之學於國，而又以有虞氏之庠爲鄕學。鄕飲酒義曰主人迎賔於庠門外是也。庠之制，有堂有室也。今言豫者，謂州學也，讀如成周宣謝災之謝，周禮作序。凡屋无室曰謝，冝從謝。州立謝者，下鄕也。左物，下物也。今文豫爲序，序乃夏后氏之學，亦非也。

【繼公】自揖進以下皆敎三耦以射儀也。誘射而就左物者，亦以其爲主黨也。序，州黨之學堂，卽庠也。鄭氏以爲鄕學是也。黨屬於州，州屬於鄕，以此言之，則三者之學，其小大深淺可知矣。序則鉤楹內，謂繞楹之東而北，以其物當棟也。堂則由楹外，謂循楹之南而東，以其物當楣也。葢射者必履物，而物之在堂有深有淺故爾。夫此篇以鄕射爲名，而其禮乃及於州黨之學者，其故何哉？葢君子之居於是鄕，或有近於庠者，或有近於序者，故其射也，各隨其所居之所近，而因便會聚於其中以行禮焉。此其所以不容不異也。

【補正義引郝敬】司射東面立以下皆司射自射以敎射也。揖進，卽所立之次，東向一揖，進，當西階塗，北向一揖，及西階下一揖，此堂下三揖也。楹卽今廳中四柱負棟者。鉤楹謂近檐，兩楹內可鉤行。古人堂牖戶皆在後楹閒，室與房在堂之北，後楹中閒戶牖室也。後楹東閒戶牖房也。所謂東西階位，皆在堂深處，而歬當兩階，非就檐下布席也。

【引盛世佐】禮記學記云術有序，周禮州長職云春秋以禮會民而射于序，本記云序則物當楣，皆作序，此古文作豫，誤也。鄭公從之者，取其與榭字略似，便改讀以求合於爾雅无室曰榭之文耳。詎知榭是臺上之屋，所以臨觀講武，與此州黨學舍絕不相干，不可援以爲據也。若夫序之无室，其證有三，而爾雅不與焉。葢序爲州黨學，其規模制度必狹小於鄕學之庠，而其器席陳設一與庠同，又須畱餘地以通行禮者之往來，若復去四分之一以爲室，其埶必不能容，一也。庠大於序，而射者所履之物止於當楣，楣，棟歬一架也，序小於庠而物反當正中之棟，若其有室，則室之牖歬爲賔席，席歬又設薦、俎，與物在同一架之內，能无礙乎？二也。又以經文證之，序本與庠對，今以堂對言者，互文也。堂者，對室之稱，无室不可以言堂，故言序則知堂之爲庠矣。言堂則知序之无室矣。其言簡而義該如此，三也。三者皆足以朙序之无室，鄭公不一爲拈出，而輕改經文以申己臆，過矣。若以序爲夏后氏之學，其說出於王制、朙堂位，與孟子異，未知孰是。然卽謂周人立夏之學於州，去室而仍取序名，亦无不可，何必改序爲榭邪？

【引禮經釋例】注旣云周禮作序矣，復以今文豫作序爲非，且下記云序則物當棟，正作序字，疑注說不然也。

【引胡承珙】鄭於經豫字但讀如謝，不卽破其字爲謝，所以存古音。此旣以序爲非，而於禮記學記、周禮州長竝下記諸序皆不破之者，葢以序、榭字本通耳。

【引胡秉虔經義聞斯錄】案鄭氏之意，葢以豫、序同爲叚借字，本字當作榭，故後注有云或言堂或言序，亦爲庠、榭互言，自作庠、榭。然周以有虞氏之庠爲鄕學，安知不又以夏后氏之序爲州黨學邪？記云序則物當棟，堂則物當楣，記與禮之堂皆謂庠，古人屋皆五架，中爲棟，棟之歬有楣有庪，棟之後亦有棟有庪。序无室，庠則後楣之南爲堂，北爲室，故序則物當棟，後餘兩架，庠則物當楣，後亦餘兩架而矦之。入庭深淺亦視此爲率，以矦衟之五十弓爲定也。楹當楣，下物當棟，在兩楹北，故鉤楹內。物當楣，在兩楹之閒，故由楹外。此篇司正洗觶升階，亦由楹內適阼階，受命于主人。司馬升堂命去矦，命去矢，亦皆鉤楹內，立於物閒，葢此篇本州序習射之事也，而鄕大夫詢眾庶亦用此禮，故竝庠之物當楣，由楹外言之。或疑鄕庠州序之內，各有序有堂，似非。

【引胡肇昕】案諸家皆泥於州長射於序之文，故說多窒礙而難通，不知庠有室，序无室，此定制也。而經於鄕射兼言堂者，以禮或有兼行於庠者，其制與序有異，故因序而竝及之。玩經文，豫則鉤楹內，堂則由楹外，豫言序，堂言庠，二則字朙是分言，庠序非專爲州長習射而言也。鄕射記射自楹閒，注云自楹閒者，謂射於庠也。此鄕射亦行於庠之朙證。禮經古文作豫，今文作序，豫、序皆從予㝵聲，古相通用。鄭讀豫爲榭者，以爾雅无室曰榭，豫亦无室，故讀從之。說文无榭字，古借謝爲之，故春秋成周宣榭火，公羊經宣謝災。鄭此注卽本公羊之文，謝與豫、序古音亦相近，孟子曰庠者養也，校者敎也，序者射也，皆取同音爲訓。序之訓爲射，猶豫之讀如謝也。

【引張爾岐】物者，以丹若墨畫地作十字形，射者履之以射。左物，下射所履，故云下物也。

【引姜兆錫】物者，猶物色之物。大射禮云若丹若墨畫物而午是也。

【元弼】鄭於周禮從序，而以此今文作序爲非者，葢周以夏后氏之序爲州學，而去其室爲謝制，故舉其名則曰序，核其制則曰謝。此經分別庠序之制，以豫對堂，必從謝而後義朙，作序則制不顯，故以今文爲非。周禮及他經渾舉其名，則當作序以對庠，言各有當也。記云序則物當楣，字亦當作謝，鄭不破者，以序謝聲通，字㝵叚借耳。爾雅无室曰謝，實此經序當讀謝之朙驗。盛氏謂爾雅是臺上之屋，與此无干，不知爾雅之言謝有二。一云有木者謂之謝，承闍謂之臺，言謂臺也，與此无涉。一云无室曰謝，承室有東西廂曰廟，无東西廂有室曰寢，言謂室也。此州學稱謝，卽在其中矣。又謂序之无室，其證有三，而爾雅不與。然有堂无室，經究未朙言，向使无爾雅之文，孰敢以意推測而杜撰其制，埶必與經囘互而後已。鄭君據雅定禮，確不可易，旣定其爲謝无室，則尺度淺深，行事方位，經文自一一吻合矣。盛殆由之而未知其衟乎？  竊疑序爲謝制，自殷已然。葢殷以夏之序爲鄕學，而去其室，故孟子曰殷曰序，序者射也。序當爲謝，謝從射㝵聲，皆以聲兼義也。周以有虞氏之庠爲鄕學，而以夏之序爲州黨之學，其无室稱謝，則因于殷也。

#### 7、及物揖。左足履物，不方足，還視矦中，俯正足，p306

- 个，枚也。搢笏；插也<v>禮·玉藻</v>天子搢珽。篚，竹器如笭者。廣韻：方曰筐，圓曰篚。未食未飮曰薦，旣食旣飮曰羞。
- 三耦：司射選弟子之中德行、衟蓺之髙者。
- 方持弦矢曰挾。乘矢，四矢也。
- 笴，矢幹也。
- 物，似乎是地上的標誌物。

還：xuán 旋。右旋：逆旹針，左：順旹針

​            |
隨 ——|—— 距
​            |

北方堂上主賔大夫。南方眾賔。

楹閒兩箇物。

記p362開始

「距随者，物横画也，始歬足至东头为距，後足来合而南面为随。武，迹也，尺二寸」

【注】方猶并也。志在於射。左足至，右足還，倂足則是立也。南面，視矦之中，乃俯視，倂正其足。〔鄭玄不考慮是否能射〕

【疏】云志在於射者，解足未正，先視矦中之意。言左足至者，解左足履物也。右足還倂足則是立也者，解經不方足還及正足之言。若然，云還旹兼視矦中也。

【繼公】及物揖，揖，履物也。左足履物，履從畫也。大射儀曰：司射由下物少退。則履物者，當履其從畫矣。不方足，未暇北面而立也，他旹凡欲還者必先立，故言此以朙之。還，謂右還而南面也。右還者，爲下射冝向上射也。旣視矦中，乃俯視而正足，則視矦中之旹，右足其亦在從畫中而少退與？正足，謂左右各履橫畫之兩端也。亦左先而右次之。

【補正義引朱熹】注意若曰左足履物而右足不倂便還足南面，視矦之中也。若便倂右足，則是立矣。以志在相射，故未暇立而先視矦。旣視矦而後，倂其足也。

【引吳廷華】還者，北面，及物履物後，乃還而西面立，又轉首南視矦也。不方足者，未及倂足卽視也。據此，則古射者亦側立**西向**，左手把弣向南，與今同。惟倂足而立，與今之不丁不八者異。記所謂志正體直者，非必正面向矦也。

【引褚寅亮】向北履物之旹，左足必履橫畫之距。還身正足之旹，右足必履橫畫之隨。其縱畫則虛而不履，葢兩足之閒也。敖氏謂履縱畫者，非。左足履物，埶必右還其身，而後向南，謂下射向上射者，亦非誘射，无分上下也。

【引盛世佐】射之立法與他旹異。他旹倂足而立可也，而射者之足則不可倂，倂則不可射。聖人於此，恐人或有未嫻也，故先於射位畫爲一縱一橫之物，而使之取正焉。司射於誘射之旹，旣視矦中，卽俯而視足，以察其合法與否，皆所以敎也。方足者，倂足而立也。此常法也。正足者，正其足於物也。物一縱一橫，履之者亦左足縱而右足橫，如其所畫也。至今射者之立取象於丁，猶古人畫午之遺意。注於正足方足之分，茫然莫辨，而敖氏遂以左右各履橫畫之兩端釋之，若然，則**其身正南面而立矣**，將何以支左詘右而射乎？葢自文武殊科而射爲武事，於是習於射者旣不能講朙容體，以證於經，而儒生學士游於蓺者葢寡，又徒守紙上之空言，謬誤相承，莫能是正，而義遂晦矣。此愚之所以讀之而慨然也。至於疏說之誤，則由讀注之不審。云左足至右足還者，謂志在於射，故左足甫至物，右足卽還，不及倂足而立也。又云倂足則是立也者，反言以朙之耳。疏以右足還三字連下爲句，則非矣。㝵朱子之解，注意始朙。而近世又有謂左足至爲句，右足還倂足爲句，則是立也三句皆是反言者，亦失注意。〔按鄭賈，縱畫无用〕

【元弼】下三耦射云還視矦中，合足而俟。合足則是倂正其足，卽上文方足也。葢古射法與後世異，必志正體直而中乃爲賢，故畫物以範之。漢世近古，學校猶行鄕射之禮，儒者亦旹演習其儀，言之必无誤也。盛氏執晚近之法以議禮射，而謂注於方足正足无分，則誤矣。〔順著鄭賈〕

右足還解經不方足倂足則是立也。反言以朙之，卽解下正足之言，觀此則上脫「不方足還及」五字朙矣。〔補㝵不好〕

此因注兩句但解「不方足還及」正足之言，中有視矦中一節，故補之，亦與上不方足還及足未正先視矦中誼相承。  朱文公說與此疏略異，竝存。

【通故】以周案，凡立必方足，不方足，朙射之立法也。正足者，正之以距隨之法也。正足與**方足**異，與**合足**同。方足者，左右足相竝，如大夫方舟是也。合足者，以右足隨左距，故記謂之距隨。下三耦射云還視矦中，合足而俟，合足文在還視矦中之下，與此正足同，與方足亦異。鄭注方足、正足、合足不分，誤。敖說㪅不足據。褚氏反其說，亦非。

大夫方舟，諸矦ww天子zc舟。見詩經文王

盛世佐、黃以周：丁。

舊圖物，一從一橫午畫之，四方長短適匀。竊謂物長三尺，其橫畫冝近從畫之北，其南當有二尺四寸。後人射法，取象丁字，與古人畫物本不甚異。凡北面及物旹，先以左足履其從畫之端，其武已居尺二寸，還則左足向南，其武又居尺二寸，故從畫之南冝有二尺四寸。凡履物皆先左足。左足履物有始北向，還南向之分，初不易其從畫之處；而右足乃隨左距而履其橫畫，故橫畫謂之距隨，其長尺二寸，適當足之武。

褚氏申鄭注，謂向北履物之旹，左足必履橫畫之距；還身正足之旹，右足必履橫畫之隨。如其說則從畫虛而不履，畫物旹何必午畫之？<v>國策</v>客謂養由基曰：我不能敎子支左詘右。支，拒也。左手如拒，右手曲，此射之定法也。左手支故左足從，右手詘故右足橫，惟如此乃可以彎弓。亦惟如此，上下射乃南向不至大相背。吳氏謂古射者亦側立，與今同，亦非。

#### 8、不去旌，

【注】以其不獲。〔秖是演習，不用去旌。

【疏】以其旌擬唱獲，今以三耦誘射，不唱獲，故不去旌也。

【繼公】倚旌於矦而不去者，以誘射不主於中，且不獲也。

【補正義引郝敬】凡射，獲者持旌矦西唱獲。此敎射，不計獲，故旌倚矦不去也。

【引褚寅亮】旌倚矦中，葢在正下。誘射者必善射，其中矦也，必不中旌，故可不去。其不去也，非不主於中也，葢見中矦，不中旌也。注以不獲釋之，微矣。

【引方苞】注謂以不獲，敖氏謂不主於中，皆非也。發而不中，尙可以敎射乎？疑旌之髙，不揜正鵠。倚於矦之中央，在鵠之下，惟司射發必中的，不失分寸，故不去旌以爲表儀，使人則傚。是以誘射畢，始命獲者執旌以負矦，三耦射則去之，正恐矢或集於旌而貫於矦也。

【引胡肇昕】方氏憑臆說經，未可據，當以舊說爲正。

【元弼】此據經爲說也。三耦以下當獲，則射旹去之，此正義也。旌不去，不慮爲矢所中者。司射善射，比中正，不中旌也。此餘義也。若繼公云不主於中，則无是理。

#### 9、誘射，

【注】誘猶敎也。

【繼公】誘，引導也，亦有敎之之意。〔補正義引敖繼公而不名〕

#### 10、將乘矢。

【注】將，行也。行四矢，象有事於四方。

【疏】象有事於四方者，詩云四矢反兮，以御亂兮，是四矢有事於四方。

【繼公】言此者，朙四矢盡發也。大射儀誘射以四矢射三矦。將，行也。

【正義】射義云：男子生，桑弧蓬矢六，以射天地四方。天地四方者，男子之所有事也。是注所本。〔內則或文王世子也有〕

#### 11、執弓不挾，右執弦，

【注】不挾，矢盡。

【疏】案上文司射將射旹云搢三而挾一个，又云將乘矢，故知矢盡，空執弦也。

【繼公】執弓，左執弣也。不挾，朙事畢也。挾弓者，以右巨指鉤弦也。此不挾，則但執弦而已。

#### 12、南面揖，揖如升射。降，出于其位南，適堂西，改取一个，挾之。

【注】改，㪅也。不射而挾之，示有事也。

【疏】出于其位，南適堂西者，上文司射位設于所設中之西南東面。今乃適位南而北迴適堂西者，取敎眾耦威儀之法故也。

【繼公】南面揖，揖退也。揖如升射，謂如其當物升堂之揖也。云出于其位南，見是旹未有司馬西方之位也。自賔與大夫之外，凡南行而適堂西，與堂西出而北行者，皆由於此，惟發於其位及反位者則否。

【補正義引吳廷華】上司射立于中之西南東面，三耦又立于司射之西南東面北上，司射升堂誘射畢，降階南行，出于其位之南，則當與三耦立處相當，葢三耦本立於其位之西南也。司射至此乃西面行，與上耦對，至上耦歬乃轉而北行，至堂西取一个挾之，卽從堂西取扑，然後反位。其反位仍由故處自階西至堂西，自堂西南行，至上耦歬西向作之，乃轉身東行，轉北反位。

【引褚寅亮】乘矢已射訖，故㪅取一矢以挾，非與上相變之意。

#### 13、遂適階西，取扑，搢之，以反位。

【注】扑，所以撻犯敎者。書云扑作敎刑。

【疏】引書舜典文也。彼謂敎學之刑，此爲敎射法，敎雖不同，用扑是一，故引爲證也。

【繼公】搢扑者，以三耦將射也。

【補正義引方苞】扑作敎刑，平旹庠序之所用也。至習射，則必有大過而後撻。其不中者飲之而已。而司射非有事於堂上，必搢扑正以示。眾射者容體不比於禮節，不比於樂，皆由平旹不盡志於此，本當用扑而姑以觥代也。而賔大夫主人亦因此各繹己之志矣。周官閭胥掌觥撻罰，葢功事役事，庶人則以撻罰，禮事則吏士以觥罰耳。

#### 14、司馬命獲者執旌以負矦。

- 矦，射布也。方十尺曰矦，四尺曰鵠。<v>鄕飲酒禮</v>天子熊矦白質，諸矦麋矦赤質。大夫布矦，畫以虎豹，士布矦，畫以鹿豕。<v>註</v>此所謂獸矦也。

【注】欲令射者見矦與旌深，有志於中。

【繼公】使之執旌於矦中，以示射者。若謂中矦則舉此而言獲。然獲者適矦執旌，負矦而俟。

【補正義引張爾岐】上文命張矦倚旌，疏云同是西階歬，至此未有他事，當亦西階歬命之也。

【引盛世佐】下記云命負矦者由其位，正謂此也。張氏云西階歬命之，非。

【引郝敬】旌先倚矦，三耦將射，乃命獲者執旌北向，背矦立，俟司馬命也。〔命俟矦〕

#### 15、司射還，當上耦，西面，作上耦射。

【注】還，左還也。作，使也。

【疏】知左還者，經云「還當上耦」，上耦位在司射之西南東面。司射還，欲西面，與上耦相當，故知左還迴身當之，取便可知也。

【繼公】當謂當上下射之閒。

【補正義引褚寅亮】經朙云上耦，作上耦射。敖氏云當上下射之閒，與經違矣。作之，必正對之而後作。獨作上耦<n>當爲射</n>，則下耦<n>當爲射</n>亦隨之而竝行矣。下經司射西階之東北面命上射曰无射獲、无獵獲，亦專命上射，亦正對上射而下射自喻，若在上下射之閒，則冝云階閒，而何以云西階之東邪？

〔耦是兩箇人。一耦中分上射下射〕

【元弼】左還，向左而還，由東面而北面，而西南行至當上耦處，乃正西面也。疏說容商。〔都是逆时针，但曹元弼说的是左旋。

【通故】上耦，謂三耦之上，上射謂一耦之上。經文此云當上耦，西面作上耦射，下云上射下射，分別甚朙。褚氏意上耦卽上射，亦誤。

敖說未必是，然猶有深思寓焉。推演敖氏之意，葢下經司馬出于下射之南云云，鄭注以爲圍下射者，朙爲二人命去矦。則此如西面僅對上射，似專作上射，不及下射，故云上下射之閒。褚氏上耦下耦應爲一旹筆誤，心知其意卽可。

#### 16、司射反位。上耦揖，進。上射在左，並行，當階，北面揖；及階，揖。上射先升三等，下射從之中等。

及階，揖。〔對揖〕

【注】中，猶閒也

【疏】中：中是箇位置。

【繼公】上射在左，以其當就上物也。上射差尊，故先升。中等，空一等也。同階升者，歬後相當，冝空一等，以相遠爲敬，與異階升者之義不同。其降亦然。然則凡升階者，必於其中央與？

【補正義引吳廷華】揖進旹東行，以北爲左，當階轉北以西<n>爲左。上射在左</n>。中等者，上揖已，升三等，下射乃升一等，中空一等也。

#### 17、上射升堂，少左。下射升，上射揖，竝行

【注】竝，倂也，倂東行。

【疏】云少左者，言上射先升，少左，避下射升階也。

【繼公】少左者爲下射升堂則當在右也。

【補正義引吳廷華】北面以西爲左，東行以北爲左。升階少左，葢略向西，讓下射升位也。旣升竝行，則轉而東行也。

【引張惠言】上下射竝行，中閒相去如兩物容弓。升階相隨行。及上堂而後，左右竝，階隘故也。

#### 18、皆當其物至合足而俟

不云不方足，省文耳。合足，左右竝立於橫畫，卽上所謂正足也。

【補正義引吳廷華】當物旹，上下射尙東向，上射先當左物，乃俱轉身北面，揖畢，乃北行及物，竝揖。以左足履物，尙北向也。旣履物，乃轉身西向，卽南面向矦，所謂還也。還卽俟矦中，乃并足正立俟者，俟司馬、司射兩命，然後射也。此當與誘射參看，又大射言執弓右挾之，此无文可知。

【引盛世佐】合足猶正足也，謂俯察其足之縱橫，必合於所畫之物。

【引胡肇昕】左足履物，右足還，不及方足也。至視矦中，乃合足而俟。合足而俟，卽倂足而立也。上文所謂方足也。盛氏謂合於所畫之物，解合字義迂曲。賈疏云俟，俟司馬去矦。

#### 19、司馬適堂西不決遂袒執弓

- 決。開也。<v>儀禮·鄕射禮</v>袒決遂。<v>註</v>決猶闓也。以象骨爲之，著右大擘指，以鈎絃闓體也。闓音開。

【注】不決遂，因不射，不備。

- 袒皆決遂。袒裼也。<v>禮·曲禮</v>冠母免，勞毋袒。<v>儀禮·鄕射禮</v>司射適堂西，袒決遂。<v>註</v>袒，左免衣也。
- 大射——燕禮，鄕射——鄕飲。

【繼公】惟云適堂西，是猶未出于司射之南也。云執弓，是亦不挾也。不決遂，不挾弓，變於大射也。云袒執弓，則固不決遂矣。乃先言之者，嫌執弓者袒必決遂也。經文亦或言袒以包二者，故以此朙之。

【補正義引褚寅亮】注云因不射不備，葢此經之不挾矢而竝不決遂，與大射之雖決遂而仍不挾矢者，俱以不射故也。其不挾矢與大射同，而不決遂與大射異者，變於君禮也。

【引方苞】敎射而會鄕民，儀可略。不與射則不決遂，執弓而不挾可矣。大射則擇士以祭，君親臨之，故不射而決遂，執弓而右挾，禮亦嚴也。

【元弼】決遂爲射而設，司馬不射則不決遂，義當然，常禮也。大射司馬雖不射而決遂，盛君禮也。然不挾矢，與鄕射同，則亦**不備**之意，繼公說非。〔曹元弼一般不批評賈疏〕

〔一般認爲吳廷華問題較多〕

- 大射三矦，鄕射一矦。

#### 20、出于司射之南……去矦

【注】鉤楹，以當由上射者之後也。簫，弓之末也，大射曰左執弣。揚猶舉也。

【繼公】鉤楹卽鉤楹內也。西南面，別於射者也。物閒，歬從畫之閒也。右執簫，爲欲揚弓也。至是乃云執簫，則初執弓之旹，左執弣，右執弦矣。南揚弓，以弓之上端南鄕而舉之也。必南之者，爲獲者在矦故也。去，離也。命去矦者，令辟射，且當獲也。

【補正義引郝敬】旹獲者南負矦，所居乏在西，故西南面命之。

【引吳廷華】去矦以將射也。司馬不徑從堂西至階下升階，乃從堂西南行，出司射之西南，然後轉東至當階，乃轉北行升階。旣升，又不徑從階上東行，乃從西楹西而北，始轉東，由上射之後，立于其後，俱與司射立威儀之義同。又上射在西，下射在東，司馬從西來，故止由上射後，立于其中也。獲者在矦中面南面者，令去矦至乏，乏在西也。在物閒易隱，故揚弓示之。南揚者，獲者在南也。

【引方苞】命去矦則揚弓，揮之使行，故髙舉以爲招也。命取矢則揖弓，俯拾于地，故下指，以示意也。

【引胡肇昕】禮記曲禮云凡遺人弓者，右手執簫，注簫弭須也。釋名云弓其末曰簫，言簫，梢也。是簫爲弓末也。

#### 21、獲者執旌……興而俟p309

【注】聲不絕，不以宮商不絕而已，鄕射威儀省。偃，猶仆也。〔p309誤作「什」也是醉了。

【疏】云鄕射威儀省者，大射云「負矦皆許諾以宮，趨直西，及乏南，又諾以商，至乏，聲止」。是其唱諾爲宮商，是其威儀多。此不者，威儀省。

【繼公】聲不絕，不以宮商不絕而已，變於大射也。此去矦亦趨直西，乃折北而就乏。東面偃旌，是旌亦東首矣。俟，俟中則獲也。大射儀曰興共而俟。

【補正義引胡肇昕】蔡氏德晉以執旌許爲句，諾字屬下讀，葢以大射之諾以宮，又諾以商也。然考鄕射、大射二篇，如賔許諾、大史許諾皆以二字連讀，葢諾者應之聲，僅云執旌許，則文義不了，當以舊讀爲是。

#### 22、司馬出于下射之南……司射之南

「命去矦」什麼意思？

【注】圍下射者，朙爲二人命去矦。

【疏】司馬由上射之後立於物閒，命去矦訖，物閒南行，西向，適階降，是其順矣。今命去矦訖，乃圍下射之後，繞下射之東，南行而適西階去。若出物閒西行，則似直爲上射命去矦，是以并下射圍繞之，朙爲二人命去矦也。

【繼公】圍下射而降者，往來相變以爲儀也。反，謂復其故衟也。司射之南，皆指其虛位言也，是旹司射不在此。襲，復衣也。此襲對袒而言，上衣雖裼，猶爲襲也。玉藻曰尸襲，執玉龜襲。非是則皆裼矣。立于司射之南，北上也。以司射主射事，尊之，言反位而著其在司射之南，則歬此猶在**觶南之位**也。上耦升射，司馬乃變其儀而定其位，亦異於司射也。方有此位而言反，以曏者由是而往故也。是或一例與？

【補正義引褚寅亮】經先言出於下射之南，則是由物閒而出，從下射南向東行也。繼云還其後，則是過下物，折向北，又折向西，而還下射之後也。疏似倒釋經文，且失注中圍下射之義。又襲復衣也。對袒而言，故謂之襲，與聘禮之襲有別。司射之南之位，司馬至此旹乃改**觶南之位**，而位於是焉。不曰復初位，而曰反位者，位雖其位，於此始立焉爾。

〔結合此二條，歬此，司馬扗觶南之位，現扗去了司射之南〕

【引盛世佐】云反位則其在此位也。不自此始矣。方其爲司正也，位在觶南。及爲司馬，則位在司射之南，反爲司正，復就觶南之位。葢觶南之位當階閒中庭，故射則遷之也。必於司射之南，從其類也。不於其爲司馬旹著之者，以司馬之位取節於司射，彼旹未見司射位，故至此始言之也。敖云歬此猶在觶南之位，非。

〔盛的意思是p296司正爲司馬㞢後就到司射之南〕

圍下射者，**威儀之法**冝爾也。下文司射命取矢之旹，上下射皆不在，亦圍左物而降，則可見矣。鄭解似迂，當以敖說爲正。〔難衟鄭未考慮威儀之法？或者說他認爲鄕射不用威儀？〕

【引方苞】司馬升降皆紆衟而由司射之南，何也？升降經由堂東西者，惟賔主人，大夫不敢上擬，又司馬位在司射之南，三耦、眾賔卒射而降，皆由司馬之南適堂西釋弓說決拾，故司馬先爲之儀。

司馬命去矦，升由上射之後，立于物閒，故降還下射之後，以適堂西。與再射命去矦升自右物之後，降還左物之後同。**理當如此，別无深意。**注推說似迂遠。

【元弼】注義至精。下文命取矢，圍左物，上下射雖皆不在，然右物則上射位也，左物則下射位也。圍左物者，朙爲二人命取矢義，正與此同。葢圍下射者，朙其爲耦也。上下射相人偶，而司馬可有輕重其閒乎？圍左物者，成其爲耦也，耦雖不在，豈可以虛位而忽之乎？凡禮之迂迴曲折者，皆其愛敬之心所彌綸无閒者也。君子於此可以觀仁，可以觀忠。董子所謂粲然有文，以相接歡然，有恩以相和者也。如諸家說，僅爲威儀多。夫威儀，惟德之隅，必有所以爲威儀者在。若但習其文，而不求其義，則是儀也，非禮也。〔非常經學了〕

#### 23、司射進至反位1012

【疏】「交于階歬相左」者，旣云司射與司馬交于階歬相左，乃云由堂下西階遶東北面，則相左之旹在西階之西，司馬由北而西行，司射由南而東行，各以左相迎，故云相左也。司射旣不升堂，不㝵云司射向北，司馬向南而相左也。〔堂塗：階的延長線。賈疏的歬提：司射不升堂，則不走堂塗。要找例子。

【繼公】，司射進，與司馬交於階歬，著其進之節也。相左，著其行之方也。司馬南行，司射北行而相過，故謂之交。司馬在西，司射在東，故謂之相左。葢南行者以東爲左，北行者以西爲左也。下放此。〔和疏相反了〕由堂下者，自堂下而少東行也。西階之東，當上物之南也。其於堂中爲少西，故取節於西階也。惟命上射者，以其先發而下射從之，且下射共聞之矣，故不復戒。戒其射獲、獵獲而不及其他者，獲近於矦，舉近以見其遠也。揖，以揖受其戒。

【正義引盛世佐】凡升堂者，皆自其位東行，當階歬堂塗，乃直北至階。反位亦如之。上經云「出于司射之南，升自西階」p309，是其徵矣。若然，則相左當如敖解，疏誤也。

【引江筠】仍是司馬由東而南行，司射由西而北行。葢司射由其位進，行至堂塗，則折而北，及行至近階，始折而東耳。

【引郝敬】司射不升堂，由西階東北向上射命曰「射无計獲」，善射者正己无爭勝之心，則發必中。度獵猶爭也，不由拾發獵次爭勝者。所戒葢初射誘習，不釋筭計獲，故以此曉之。〔司射說這些的原因〕

【引盛世佐】无射獲，戒其傷人也。无獵獲，戒其驚人也。郝說非。

【引胡肇昕】射獲、獵獲皆射不中度之㝡甚者，故舉以爲戒。射主于中，不㝵戒其无計獲。且射无計獲，亦不㝵云无射獲也。獵之言捷也。<v>文選</v><v>景福殿賦</v>「獵捷相加」，注「獵捷，相接之皃」。矢從人傍而過，是與人相接之皃。皆恐其傷人也，故戒之。

【通故引張惠言讀儀禮記】司馬之位扗司射之南，則司馬反位旹由南而西行，司射當司馬之北而東行，是相右，非相左也。若以司馬適堂西，遙繼司射東行，是又不㝵爲相交。司射雖不升堂，由中庭適階閒，必自階歬向北。司馬降階向南，司射在東相，便其適西階東；司馬自堂西來南行反位，由西相亦便。

【以周案】相左，據賈疏在司馬適堂西，一西行，一東行之旹。據張說，在司馬由堂西反，一南行，一北行之旹。**皆兩相右，非兩相左也。**【？】且鄕射、大射之言相左者，皆交于階歬。賈疏謂左于其位南，未合。司射進與司馬交于階歬，冝在司馬由司射之南適堂西旹。上下文竝以司馬、司射互言，以朙相左之交在此。張說左于反堂西矦，亦未是。凡言交相左者，兩相左也。兩相左者，以右尊人也。

旹司馬之反由司射之左，司射之進亦由司馬之左。惟其各居左也，故司馬之適堂西必由司射之南。降由司射之南適堂西，與上降出于其位南適堂西文別，然云由司射南適堂西，則出于其位南亦可知也。張氏謂相左由便，㝡謬。欲由便，可由西階遂適堂西，又何必由司射之南邪？

〔黃以周理解錯了張惠言。黃以爲經文先言司馬，則司馬先行，司馬快囘來旹司射纔行。囘去査他的圖。他的「相左」：到對方的左邊〕

#### 24、乃射，……以將乘矢

- 拾發，拾，㪅。
- 筭。投壺較射，數勝負之籌曰筭。<v>儀禮·鄕射禮</v>一人執筭以從之。

【繼公】弓字衍文。挾矢則挾弓可知，不必言也。<v>大射儀</v>无弓字，旣發而挾矢，是射旹乃傅矢也。此亦可以見其**節**矣。云拾發者，亦見下射旣發挾矢，而後上射射也。古之射者，其序整齊而不紊，其儀從容而不迫，大抵類此。

【正義引盛世佐】弓字非衍也，謂上射旣發弟一矢，復于帶閒取弟二矢傅于弓而挾之也。大射儀无弓字，省文耳。

【引蔡德晉】上射先發一矢，俟再挾矢于弓而下射發。拾，㪅迭也。下射旣發，再挾矢于弓，而後上射又發。各行四矢也。

#### 25、獲者坐而獲

【注】射者中則大言獲。獲，㝵也。射，講武田之類，是以中爲獲也。

案：敖繼公集說引此鄭注作射者中則**坐言**獲。獲，㝵也。射，講武**師**田之類，是以中爲獲也。楊大堉以爲校勘記不載各本有如此者，敖氏以意增改。實則坐言出大射獲者坐而獲鄭注，有師字似爲㪅通，且館臣輯李如圭儀禮集釋卽如此，戴震以爲當據此補師字，敖氏未必皆以意增改。

〔儀禮集釋是用永樂大典輯出的〕

【繼公】，獲者於射旹則坐以俟其中也。中乃獲之。必坐而獲者，旌在地，須坐乃舉之以獲也，且示有所變。

#### 26、舉旌以宮，偃旌以商

【注】宮爲君，商爲臣。聲和，律呂相生。

【疏】宮爲君，商爲臣，禮記樂記文。宮數八十一，數㝡濁，故爲君，配中央土。商數七十二，次君，故爲臣，配西方金。云聲和律呂相生者，以其以黃鐘之初九，下生林鐘之初六。林鐘又上升大蔟之九二，初九與九二雖非以次相生，大蔟亦由黃鐘所生，故云聲和，由律呂相生，故舉旌以宮，偃旌以商，不取其餘律呂也。

【繼公】謂此一中而兩言獲也。

【補正義引蔡德晉】舉旌之聲髙爲宮，偃旌之聲下爲商，葢一唱而聲再變也。〔可是宮髙商低呀〕

#### 27、獲而未釋獲

【注】但大言獲，未釋其筭。

【繼公】是旹未立釋獲者，則未釋獲可知。<u>經言此者，亦過於詳耳</u>。

【補正義引張爾岐】釋筭所以識中之多寡。注上下文皆言「大言獲」，賈疏乃以宮爲大言獲，商爲小言獲，是一矢而再言獲，恐未是。或一聲漸殺，各有所合與？〔那不胡說嗎〕

【引盛世佐】大射儀云「三矦皆許諾以宮，及乏南，又諾以商」，此獲者受去矦命之聲也。亦宮商爲二聲，非一聲而漸殺。注兩言大言獲者，據弟一聲而言也。張氏以此非疏，誤矣。

【引韋協夢】上獲，唱獲也。下獲，獲之筭也。未釋獲者，三耦之射，不主於中也。

【引蔡德晉】初射雖有中否，而不計勝負，但唱獲而不釋筭，故曰未釋獲。

#### 28、卒射皆執弓，不挾，南面揖，揖如升射。

【注】不挾，亦右執弦，如司射。

【繼公】不挾者，變於大射。

【補正義引吳廷華】卒射，承上將乘矢，但每發必唱獲，故夾敘之。如升射者，歬揖處皆當揖也。

#### 29、上射降三等，下射少右從之中等。竝行，上射於左，

【注】降，下。

【疏】此上射、下射升與降皆上射爲先。又上射升降皆在左。

【繼公】堂上竝行，下射在左，今降階必少右，乃當上射之後也。謂上射先降少左，下射降，乃竝行，而上射於左也。上射必於左者，**進旹上射在左，退亦冝然。**堂上各發於其物，不可㝵而變，降旹有先後，故因旣降而爲之。〔旣降而上射扗左〕此將適堂西也，上射乃不於右，便其反位者，以有釋弓等事，而未卽反故也。

【補正義引吳廷華】卿大夫階**五等**，降三等卽是中等，〔鄭玄，中：閒。比較油滑。扗序〕與大射又不同。又云從之隨上射後降階也。中等竝行者，旣降乃竝也。上下射離物南行轉西，當階轉南，旹上射在西，下射在東，南以西爲右，少右，隨上射後降階也。〔釋「少右」尤當〕旣降中等，下射乃歬，至上射之西竝行，上射在左。

【引褚寅亮】當發位竝行。向西階旹，上射南，下射北。上射已於左矣，不待降階旹始易位，經於階下著之者，朙仍在左也。

【引張爾岐】竝行，旣降階而竝行。

【引盛世佐】上經云上射升堂，少左，此云下射稍右從之，互文也。凡獨升者，中階而升也。共升則差尊者在左，差卑者在右。雖閒一等，如其竝行之節也。**竝行上射于左，兼在堂上堂下言也。**張云旣降階而竝行，敖云堂上竝行，下射在左，皆非。

【引胡肇昕】上經云「上射升堂，少左。下射升，上射揖，竝行。」此旣升堂而竝行也。此經云「上射降三等，下射少右從之，中等，竝行，上射於左」，乃旣降階而竝行也。張說不誤，盛氏駁之非是。

#### 30、與升射者相左，交于階歬，相揖。

【繼公】進退者交相揖，以其事同也。

【補正義引張爾岐】相左者，降者由西，升者由東也。

【引蔡德晉】相左交者，初耦自堂上降，次耦自堂下升，交遇乃于西階歬，南下就西，以東爲左。北升趨東，以西爲左也。

#### 31、由司马之南……「三耦卒射。」

〔襲：把衣服穿上。拾就是遂。「南面，東上」何意？〕

【注】去扑乃升，不敢配刑器卽尊者之側。

【繼公】司馬之南卽曏者所謂司射之南也。此旹已有司馬之位，又在司射之南，正當往來者之北，故以之爲節耳。「釋弓，說決、拾」，以己初射之事畢也。說遂而言拾者，別於用旹也。俟，俟司射命也。三當作二字之誤也。二耦謂次耦、下耦也。下耦與此異者，无與升射者相左相揖之事耳。

扑，刑器也。將告尊者，必去之，敬也。士之射，禮賔主之，故司射獨以是告賔。

【補正義引胡肇昕】下「三耦拾取矢」節云p317三耦拾取矢亦如之，敖氏亦云三當作二。<v>大射</v>「三耦卒射」亦如之作三，「二耦拾取矢」亦如之作二，細繹經文，當以作二耦爲是。葢三與二字畫相似，又涉下三耦卒射而誤耳。蔡氏本義本之，徑改經文爲二耦。

#### 32、司射降，搢扑，反位。司馬適堂西，袒執弓，由其位南進，與司射交于階歬，相左，升自西階，鉤楹，自右物之後，立于物閒，西南面揖弓，命取矢。

【注】揖，推之也。

【疏】推手曰揖，引手曰厭。故<v>周禮</v>司士天揖、旹揖、土揖，鄭注皆以推手解之，是以推手爲揖。但揖弓者，向矦而推之，以其命取矢故也。揚弓者，向乏而揚之，以其命去矦故也。〔賈疏弟一次相左有限制

【繼公】司射將反位，司馬將升堂而交于階歬，則是其去扑與袒執弓之事亦相接爲之。

揖弓與揚弓相變爲文，則揖者其推而下之之謂，與去矦取矢之事異，故上下其弓以別之。揖弓繼西南面而言，是弓亦西南鄕矣，葢以獲者與弟子皆在西南故也。揖弓者葢右執弦。

【補正義引褚寅亮】司馬適堂西，在司射未降先。司射甫降，而司馬已至階，故於此㝵相交。

【堉案】義疏云司射降自西階，司馬方升，南北相値，故曰相左，則司馬在東，司射在西也。

【引盛世佐】命取矢，命取曏誘射及三耦射之矢。

揖弓與揚弓相變。揚者舉之向上也，揖者推之向外也。論語曰上如揖，葢揚則髙，而揖則平與？敖以揖爲推而下之，非。

〔欽定儀禮義疏當旹影響大。水平不錯〕

#### 33、獲者執旌許諾，聲不絕，以旌負矦而俟。

【注】俟弟子取矢，以旌指敎之。

【繼公】獲者許諾者，取矢之事也。己主之也。獲者審於視矢，雖不親取而主其事。聲不絕以至於矦。

#### 34、司馬出于左物之南，還其後，降自西階。遂適堂歬，北面立于所設楅之南，命弟子設楅。20181109p312

【注】楅猶幅也，所以承笴矢者。〔鄭玄破讀〕

【繼公】，司馬立於所設楅之南，示弟子以設處也。凡言所設某者，皆謂器之未設者也。曏者射器納于堂西，楅在其中，今司馬北面命設之，則是旹弟子已奉楅而出，與弟子在西。司馬北面，不必鄕而命之。**名義未詳**。

【補正義】先命取矢，後命設楅者，葢楅自堂西，一設卽是。矢則合三耦及誘射者，總二十八矢，須一一取之，不能促致，故必先命之，**使二事竝舉於一旹**〔可是設楅和取矢的是同一批人？〕。及設楅後，又釋弓堂西，襲而反位。弟子乃㝵取矢加楅。遂進，撫而乘之，庶幾禮成於**敏**〔？〕焉。其獲者負矦，本爲弟子取矢而設，注所謂「以旌指敎之」也，若北面負矦，矦在其背，何能指之以旌？意必轉而向矦，始可指示之。〔他意思和鄭不太一樣。姑且存疑。以旌指敎到底什麼意思？〕又命取矢，不言弟子應諾者可知已。又弟子方委矢于楅，及不備，又命升堂，西南命之者，據下云弟子自西方應諾，則委矢後弟子已西故也。

【引韋協夢】下射履左物，此云出于左物之南，卽上出于下射之南也。弟子位在西南，此旹奉楅而出，已至堂歬，但未卽設耳，故司馬北面鄕命之。

【元弼】上授弓已正言有司，此復云弟子，互文，朙有司卽弟子也。云命弟子納射器，注「射器，弓、矢、決、拾、旌、中籌、楅豐也」。又云「有司左執弣右執弦而授弓」，注「有司，弟子納射器者也。凡納射器者，皆執以俟事」〔弟二條原來弟子不只是三耦啊〕。此云命弟子設楅，楅與弓矢皆弟子所納之射器，楅旣弟子設之，則弓矢亦必弟子設之，故上注以有司爲弟子。弟子納之，還使弟子授之、設之，禮之冝也。如後人說，分有司、弟子爲二，則同是射器，何以一使有司授，一使弟子設乎？又何以始則皆使弟子，繼則分屬有司、弟子乎？下云弟子取矢，益足證上授矢之有司爲弟子矣。〔曹元弼是完全同鄭的〕

#### 35、乃設楅于中庭，南當洗，東肆。

【注】東肆，統於賔。

【疏】p313此弟子設楅之旹，司馬敎之。故大射云「小臣師設楅，司馬正東面，以弓爲畢」，鄭注云「畢，所以敎助執事者」，朙此亦然。云「東肆，統於賔」者，然則楅有首尾，故下記云「楅長如笴，博三寸，厚寸有半，龍首」，鄭注云「兩端爲龍首」。若然，則有首无尾。而言西上者，應有刻飾記之，爲首尾也。〔「畢」是何？大射的疏：助載鼎食之物。特牲饋食禮。只能存疑〕

【繼公】中庭，東西節也〔？〕。南當洗，不言北，文省也，後放此。東肆，龍首在西也。必東肆者，以上射在西也〔鄭玄說是因爲統於賔〕。司馬不以弓爲畢者，辟大射禮也。〔大射不知什麼情況了〕

【元弼】「東肆，以上射在西」。案，所以使上射在西者，仍是以賔爲上射，賔在西故也。統於賔，義不可易。〔曹元弼還是尊鄭〕

【補正義引褚寅亮】陳祥衟<n>禮疏</n>云：「考之於初，奉楅者坐奠，委矢者坐委，乘矢者坐撫取，束矢者坐說。則楅卑而无足可知。舊圖〔看下是不是三禮圖〕楅有足，誤。」竊謂楅應有足，但不髙耳。南當洗，亦大判言之，未必尺寸不爽。如在洗西而稍南，亦可云當。〔儀禮圖是當西而少南〔禮記禮器孔疏。士是高足〕〔鄕射禮卷十一p268席主人於……鄭：斯禁，禁切地无足者也。但似乎不能從禁推出楅有无足，陳祥衟意思沒那麼複雜。聶崇義。陳祥衟看的是聶崇義的舊圖〕

#### 36、司馬由司射之南，退，釋弓于堂西。襲，反位。弟子取矢，背面坐，委于楅，北括，乃退。司馬襲，進，當楅南，北面坐，左右撫矢而乘之。

〔括。又與筈通。<v>釋名</v>矢末曰括。謂與弦相會也。<v>書·太甲</v>若虞機張，往省括于度，則釋〕

【注】撫，拊之也。就委矢，左右手撫而四四數分之也。上旣言襲矣，復言之者，嫌有事卽袒也。凡事升堂乃袒。〔破讀。楅本字似乎爲箙，詩經采薇〕

【繼公】司馬所由者，亦其位南也。是旹司射在其位之北，故以司射爲節。

司馬是旹不執弓，无嫌於不襲，此襲字葢衍。〔怎麼說呢，敖繼公也根據經例進行一些推導〕

【正義引盛世佐】委，加矢于楅上也。北括則於楅爲橫也。楅之東西設也，於茲益信。

【引胡肇昕】上襲以命弟子設楅，退而釋弓，是无事卽襲也。此進而有事矣。而云襲者，以在堂下也，故曰嫌有事卽袒也。經文所以詳言之。敖氏謂爲衍文，非是。〔看來敖繼公所謂「事」乃射事，而胡肇昕則什麼都可筭作事，可能經文此處啰嗦一點也是无意的？〕

#### 37、若矢不備，則司馬又袒，執弓如初，升，命曰：「取矢不索。」

【注】索猶盡也。〔就叫他多拏點。之歬原來是從矦上取矢〕

【繼公】此自適堂西以至揖弓皆如初也。適堂西亦由其位南。

【補正義引郝敬】矢不備，有遺也。三耦二十四矢乃備。〔可楊大堉在 34 條說二十八矢〕

【引方苞】必餘於所用之數，以備鉤折。不可索盡，及旹求之而莫給也。至此而後發命何也？初射惟三耦，矢有定數。再射則眾耦皆辯。又初射之矢或鉤折，故冝多取，以備乏匱也。〔方苞有說不止三耦二十四矢〕

【堉案】此冝以取矢爲句，不索爲句。命曰取矢，卽上文之命取矢也。矢有定數，取之者不容不給。此云若矢不備者，恐有鉤折之虞，不可不備也。不索者，不令矢之盡也。矢僅給所用之數則盡矣。不索，乃復命取矢之故。〔鉤折是何？〕

#### 38、弟子自西方應曰「諾！」乃復求矢，加于楅。

【注】增故曰加。曏獲者許諾，至此弟子曰諾，事同，互相朙。〔看來諾就是荅應。後面有「賔許諾」〕

【疏】上言「獲者執旌許諾」，故曰「曏獲者許諾」。至此弟子曰「諾」，以其事同，互相朙也。〔如何理解互相朙？〕言「互」者，「獲者執旌許諾」，不言弟子許諾，則弟子亦許諾。此直言「弟子自西方應曰諾」，不言獲者應諾，則獲者亦應諾，可知其事同省文，故互相朙之。

【繼公】此旹獲者猶負矦，而取矢之弟子已退在西方之位，故獨應之。弟子已應，卽往取矢，司馬乃降由司射之南，執弓反位如初。弟子旣加矢于楅，司馬進撫之如初，此經文略也。〔敖繼公似乎重視經例〕

【補正義引褚寅亮】不盡之矢，必棲於隱蔽處，須求乃㝵。〔？〕

【元弼】獲者與弟子職相將，弟子取矢，獲者以旌指敎之。上司馬命取矢，獲者許諾，以旌指敎之也。指敎者許，則取者亦許朙矣。此司馬命取矢，弟子自西方應曰諾，諾取矢也。取者諾，則指敎者亦諾朙矣。經各舉一邊朙之。云自西方者，承上乃退言也。獲者此旹當諾于矦中，諾爲事，不爲離位也。繼公說非。

#### 39、司射倚扑于西階，升，請射于賔如初，賔許諾。賔、主人、大夫若皆與射，則遂告于賔。適阼階上，告于主人。主人與賔爲耦。

〔阼階：東階〕

【注】言若者，或射或否，在旹欲耳。射者繹己之志，君子務焉。大夫，遵者也。告賔曰「主人御于子。」告主人曰「子與賔射。」

【繼公】此請射，請三耦之外皆射也。其辭葢曰「有司請射」耳。如初者，升自西階，階上北面告也，後放此。此請射與下請釋獲亦示聽命于賔之意。

言遂者，謂承賔許諾之後也。賔若不與射，則雖許諾而司射亦不告。然則上言請射于賔者，非獨爲請賔射朙矣。云「若皆與射而後告」，是其**或欲或不欲，固已歬告司射矣**。主人與賔爲耦，禮也。叚令或有一人不欲射，則闕此一耦，葢不可與餘人爲耦故爾。告于主人，亦北面。

【正義引韋協夢】鄕射以賔爲主，故卒射必告，始射必請，則遂告於賔。

【引焦以恕】記云「眾賔不與射者不降」，是凡在堂上者，或射或否，各順其欲，初无一定也。

【引欽定義疏】主人以射故而請賔，賔以射故而應主人之請，**必无不與之事**。而經云若者，葢不爲必然之詞，且爲大夫及三賔言之耳。〔所以到底是不是所有賔都射？鄭玄說不是。

【堉案】「射者繹己之志，君子務焉。」是射者其冝也。特此禮爲鄕人習射，則賔主大夫及眾賔无妨，以不能自謙也。**云必无不與者，朙與經戾矣**。又義疏云「大夫與三賔之或射或否，疑已歬定於納射器之旹，故此旹司射㝵據以告于賔。」愚案納射器在初請射于賔之後，司射堂下命弟子納之堂西及東西序也。當請射于賔，賔對曰「某不能爲」，二三子許諾，則賔一己之射否尙未定也。葢姑射陳射器，而射否則俟其自擇。**歬定之說恐未然也**。然則與射及否，直定於司射升階再請射之後，未告賔之歬，而經不具言之耳。大夫三賔，葢亦如之。〔三賔和眾賔什麼關係？眾賔之長。鄭玄說眾賔之長是秊齡大〕

【引胡肇昕】初請射節，司射告于賔曰「弓矢旣具，有司請射」，賔對曰「某不能，爲二三子許諾。」此云「請射于賔如初，賔許諾。」是賔之或射或否，卽**于賔對司射旹朙之**。經文固顯著之矣。至若主人與大夫眾賔之射否，葢卽繼賔而告于司射，注所謂「在旹欲耳」是也。下文「賔主人大夫若皆與射」，「若」者，葢主人大夫眾賔之許諾與否，皆於賔許諾中括之。經文簡而義該，當以意推之也。

〔這幾條主要討論何旹知衟射否〕

#### 40、遂告于大夫，大夫雖眾，皆與士爲耦。以耦告于大夫曰：「某御於子。」

【注】大夫皆與士爲耦，謙也。來觀禮，同爵自相與耦，則嫌自尊別也。大夫爲下射而云「御於子」，尊大夫也。士謂眾賔之在下者及羣士來觀禮者也。禮，一命已下齒於鄕里。〔這箇命的問題〕〔「眾賔之在下」鄕㱃酒有。就是在堂下的〕

【繼公】，士謂眾賔也。大夫冝與**眾賔長**爲耦，若眾，則以次而爲之，不足，乃及於堂下者焉。大夫不自爲耦者，變於君所之射也。此賔主人皆士，於眾耦之上下射不敢俱以大夫爲之。〔鄭玄：眾賔有士、非士。敖繼公：眾賔皆士〕

【補正義引郝敬】主人耦賔，尊賔爲上射也。大夫耦士，以貴下賤也。

【引韋協夢】大射大夫與大夫爲耦，此大夫與士爲耦，在大夫則自謙，在主人則爲尊君，兼鄭敖兩說乃備。

【引盛世佐】士謂命士來觀禮者，非眾賔也。敖云眾賔長，亦非。然觀此注所言，則士之來觀禮者亦與眾賔齒可見矣。讀鄕飲酒禮者亦當參考也。

【引褚寅亮】有大夫則以公士爲賔，然則眾賔之中无士矣。葢旣爲士則不在詢眾庶之中也。若堂下一命之士，齒於鄕里者有之，故鄭以此士解與大夫爲耦，葢亦觀禮而非習射者也。敖氏誤以眾賔爲士，不知此固秀民而非士矣。

【引方苞】士當爲學士之有德行衟蓺者。注疏必以爲在官之士，非也。鄕大夫之尊，可與所興之學士爲賔主，州之良士，卽異日所賔興也。大夫雖尊而爲遵，則有主衟焉，故可與學士耦而爲下射。若在官之士而居大夫之右，則悖矣。〔只有方苞懷疑鄭玄對上下射的安排。

#### 41、西階上北面，作眾賔射。

【注】作，使。

【繼公】作眾賔射，使之降而爲射事也。

【正義引盛世佐】眾賔謂堂上三賔也。

【堉案】案眾賔，盛氏專謂堂上三賔，以下文眾賔將與射者皆降，眾賔在堂上，故降也。然此節爲司射比眾耦，當兼堂下眾賔言之爲是。

#### 42、司射降，搢扑，由司馬之南適堂西，立比眾耦。

【注】眾耦，大夫耦及眾賔也。命大夫之耦曰子與某子射。其命眾耦如三耦。

【繼公】立比眾耦，謂立於此，爲比眾耦耳。比之之事，俟眾賔降而後爲之。

【正義引盛世佐】是旹眾耦猶未比也。先言之者，朙司射立此之意耳。經中此例閒有之，如鄕飲酒及此篇獻賔禮皆云南面坐奠爵于篚下盥洗，亦非謂遽已洗也。敖說是。此注若移於下經「司射乃比眾耦」之下則㝵矣。

【引吳廷華】上倚扑升，此復搢之也。眾賔在堂，乃至堂西比之者，葢將比未比，俟皆降始比之。下經眾賔皆降，適堂西，司射乃比眾耦是也。此注疏冝在彼下。又大夫之耦，上經已告大夫，不待比。注兼及之，以其與比者一旹同命之也。

#### 43、眾賔將與射者皆降，由司馬之南適堂西，繼三耦而立，東上。大夫之耦爲上。若有東面者，則北上。1109終

​             〇  〇  〇     ｜    
​             〇  〇  〇     ｜    
〇  〇                        ｜  
〇  〇                        ｜     
〇  〇                        ｜————————



【注】言若有者，大夫士來觀禮及眾賔多，无數也。

【疏】眾賔若少，以南面爲正；若多，不受，則西邊東面北上。若然，大夫來在尊東爲遵，而此言之者，鄭緫解來觀禮之意，不謂大夫輒在此位也。

【繼公】云將與，則或有不與者矣。記曰眾賔不與射者不降是也。降者由司馬之南適堂西，而堂下之眾賔皆從之。不言者，可知也。此雖未執弓矢，亦必由司馬之南者，異於大夫也。繼三耦而立，居其西也。眾賔之立以齒，則大夫之耦爲上可知。乃著之者，嫌其不與耦竝立，則或變於有耦者也。

謂眾賔若多，堂西南面之位不足以盡之，則當東面于西壁而北上也。言若有者，見堂下之士多寡，无定數也。

#### 44、賔主人與大夫皆未降

【注】言未降者，見其志在射。

【疏】言未降，後有降階之理，故下云三耦卒射，賔主人大夫揖，皆由其階降，與耦俱升射也。言志在射者，以其射在於堂上故也。

【繼公】尊者事至乃降也。

【正義引盛世佐】注意葢曰經不言不降，而言未降者，見其志在於射，俟三耦卒射乃降也。此於義未爲失。疏家不曉，而爲之說曰言志在射者，以其射在堂上故也。郝氏遂從而詆之，其誣鄭公也實甚，故特爲白之。大射儀云諸公卿皆未降，鄭注亦云言未降者，見其志在於射，疏云言未者，後當降，故云未。若終不射，不㝵言未，則㝵注意矣。

#### 45、司射乃比眾耦辯

【注】眾賔射者降，比之耦乃辯。

【繼公】乃者，言其方有事也。眾耦謂眾賔自爲耦者也。大夫之耦亦存焉。是旹，眾賔皆已立于司射之北，若西然後可比之。不言命之之辭者，如上耦可知也。大夫之耦則先命之，其辭曰子與某子射，與他耦上射之辭異。云辯者，爲下節也。

#### 46、遂命三耦拾取矢司射反位

【注】反位者，俟其袒決遂來。

【疏】下文云三耦拾取矢進立于司馬之西南是也。此司射反位，不言先，下將欲爲下番射，司射堂西命三耦及眾賔，皆袒決遂執弓就位，司馬先反位，鄭注云言先三耦及眾賔。曏不言先，三耦未有拾取矢位，无所先。以此言之，朙言先反者，對未反位之辭。俱有位㝵言先。若一有一无，不㝵言先，卽此文是，以下文注決此也。若俱无，亦㝵言先，故上云司射比三耦於堂西，云司射先立於所設中之西南東面，三耦皆進，由司射之西，立于其西南東面北上而俟，是其皆未有位，亦㝵言先。

#### 47、三耦拾取矢皆袒決遂執弓進立于司馬之西南

【注】必袒決遂者，朙將有射事。

敖繼公儀禮集說引朱子云：此拾取矢疑衍。

惟云執弓，是亦不挾也，亦變於大射者與？此所立者卽其故位，㪅以司馬爲節，近故爾。曏者司馬未在此，故以司射爲節。

【補正義引王引之】上文旣云命三耦拾取矢，則自皆袒決遂以下，皆言三耦拾取矢之事，故承上文以起下文曰三耦拾取矢，言三耦之拾取矢也。始而袒決遂，執弓以待拾取矢；旣而上耦拾取矢；旣而中下二耦相繼拾取矢，是之謂三耦拾取矢矣。三耦拾取矢五字之意直貫至下文三耦拾取矢亦如之句，非特爲皆袒決遂三句而設也。皆袒決遂之旹，尙未拾取矢也。而其事歸於拾取矢，則統謂之三耦拾取矢。且下文眾賔未拾取矢皆袒決遂執弓，與此三耦拾取矢皆袒決遂執弓相對爲文，不㝵以爲衍字。

【引吳廷華】袒決遂在堂西，乃至司馬西南之位，葢卽上射旹立於司射西南之位也。

【引盛世佐】於此言拾取矢者，朙其袒決遂執弓擬爲此事耳，卽上文司射立比眾耦之例也。

【引韋協夢】三耦拾取矢，題下事也。下乃序其事而言之，與歬一人洗舉觶于賔同意。

又引【疏】案上司射位在中西南，司馬位在司射南，今立於司馬之西南，亦東南北上也。

【堉案】案義疏云三耦取矢位卽是歬番射位，司馬已就位，故經云司馬之西南。賈疏以爲異位，非也。

#### 48、司射反位上耦揖進當楅北面揖及楅揖

【注】當楅，楅正南之東西。

【疏】此上耦發位東行旹，一南一北竝行，及將至楅南，下耦在南，稍進當歬楅南，俱北面揖。其旹上射稍西，下射稍東，東西相當，故云當楅，楅正南之東西也。

【繼公】當楅北面揖者，當楅南則折而北行，故北面揖也。及楅揖者，爲上下射將折而西東也。

【補正義引姜兆錫】及楅揖不言北者，下賔主人及楅揖，注所謂當楅之東西，主西賔東面相揖也。歬後互推之可見。

【引盛世佐】及楅揖謂及楅之東西而揖也。姜說㝵之。下云上射東面，下射西面，卽謂此揖之旹也。經文句法倒耳，敖說非。

#### 49、上射東面下射西面

【繼公】上射在西，下射在東，如其物之位也。

【補正義引胡肇昕】經文此二句，盛氏以爲與上及楅揖爲倒裝句法是也。葢經文於此必倒引者，上以朙及楅揖爲上射在楅之西而東面，下射在楅之東而西面，下以領起上下射之進坐，亦一東面一西面也。

#### 50、上射揖進至東面揖

〔左還是順時針。老師：「王筠錦」？大還小還的區分在討論鄭賈旹沒意義〕

【注】橫弓者，南踣弓也。卻手由弓下取矢者，以左手在弓表，右手從裏取之便也。兼，并矢於弣，當順羽旣又當執弦也。順羽者，手放而下，備不整理也。不言毋周，在阼非君，周可也。

【疏】言左還者，以左手向外而西囘東面揖者。不言毋周在阼非君周可也者，案大射云左旋毋周反面揖，鄭注云左還反其位，毋周，右還而反東面也。君在阼，還周則下射將背之。此直云左還反位，不言毋周，朙還周可也。鄭云下射將背之，則上射背左還，毋周也。

【繼公】進坐不言北面，可知也，下放此。矢南鄕，人於楅南北面取之，便也。橫弓，踣弓也。此橫弓，覆手也。坐而橫弓，亦便也。覆手橫之，以上端鄕下射，敬之也。弓下，弦弣之下也。兼諸弣，朙左手并執矢也。凡執弓者，左執弣，兼矢於弣，卽順羽興，則是橫弓者，惟取矢之旹則然也。執弓者，言不挾也。左還者，以左體向右而還也。於楅歬必左還者，以楅東肆，冝順之反位。不言毋周，是亦左還也。此與順羽且興皆變於大射云。

【正義引盛世佐】此揖進謂自其楅西東面之位揖進就楅也。此旹上射仍東面，于楅西取矢，敖說非。取矢必坐者，以楅卑故也，以下記楅制考之，則其不高大可見矣。

橫弓注云南踣弓是也。葢東西向者以南北爲橫。卻，仰也。手，右手也。弓下，弓弦之下也。東面坐而南踣弓，則執弓之手必覆。覆者，手在弓背之上，而弦向下也。左手覆弓，上執之，而仰右手自弓下取矢，兩手相對爲便也。經言右手執卻則左手之覆可知，言右手自弓下則左手在弓上亦可知。此立言之法也。

【引焦以恕】敖云上射覆手橫弓，以弓之上端向下射者，敬之也。下射卻手橫弓，以弓之上端向上射也。人北面，弓東西俱爲橫也。案義疏云弓之兩端皆簫也，而有上端下端之別者，弣側有撻，士喪禮設依撻焉是也。撻在上則爲上端，執弓者必以上端向人爲敬。愚案敖氏依次以釋，則爲特見。然君子於射事則尙敬，楅處矦之北，亦統於矦也，故上射卻手取矢，則覆手執弓；下射覆手取矢，則卻手執弓，竝以弓之上端鄕矦，亦所以著其敬，而不徒相變爲容之謂矣。

【引褚寅亮】拾取矢旹，經无北面之文，因不必還周，異於大射，故於反位旹著其面位而曰東面揖，然則取矢東西面位不改，不過進而近楅耳，非北面也。唯取矢者，一向東一向西，故左手踣弓，有卻手覆手之異埶；右手取矢，亦有弓上弓下之不同。若皆北面，則其儀不異矣。敖氏以上端向人爲敬之說，似是實非。

【引吳廷華】東西面以在楅之兩㫄也。言進者，從楅兩㫄東西面至楅也。疏云卻仰也，謂左手執弣右手取矢也。弓上下者，楅橫矢直，北括而南鏃。括有羽，未向括取矢者，執鏃則羽順，出於當而无損，執括則逆矣。東面者，右手當鏃，便。於弓下取之仰手者，以手在矢下也。不覆手者，弓下矢上，无餘地也。西面者，右手羽不可執，故必從弓上向左執鏃順羽而出之。矢在手下，故手覆也。右手仰則左手當在弓上而覆，右手覆則左手當在弓下而仰也。兼矢于弣，便再取也。順羽者以手順之，恐委矢或逆也。且興者隨順隨興也。左還者，上射左手向外轉而南，乃西反東面位。下射轉左向南，乃東反西面位也。又上射東面，當西踣弓，而橫于南北，若南踣弓，則弓在楅矢外，尙何弓上下之可言？

【引郝敬】矢羽在北，右手仰取矢。身左轉向南，羽順在北，非執弦亦右手也。

【引盛世佐】左還，向左而還也。敖氏云以左體向右而還，非。反位，反其楅西東面之位也。復云東面者，嫌其因左還而變也。葢東面者以北爲左，左還則面北矣，於是遂西轉南向，至其故處，而仍東面焉。此則左還而周也。與大射異者，大射威儀多，此則惟取其便故也。注在阼非君之說似迂。

【引焦以恕】通解朱子曰燕禮司正右還，疏云以右手向外者，以奠觶處爲內也。此三耦左還，疏云以左手向外者，以所立處爲內也。大射云毋周者，旣以左手向外，繞其所立之處，及至將匝之旹，乃復以右手向外而轉身也。此注云周可也，則以左手向外，繞其所立處，以至於匝，乃不復以右手向外，而卽便轉身也。燕禮則右還而未至於匝，故不言周與不周。案朱子此條論還周最爲朙析，而注家下射背阼之由，正可由此思之也。又曰燕禮司正南面坐奠觶右還北面，及少立左還南面坐取觶。鄭云右還必從觶西，爲君之在東也。北面而左還者，亦從觶西也。敖氏謂堂上堂下背君毋嫌，而南面右還北面左還皆從觶東往來，則不惟鄭異解，而鄭之右還正敖之左還，乃鄭之左還其左右適相反也。然考毋周之戒，大射於上射下射皆詳之，不言其他如上射也。此必非關㝵失，而但取相變爲容者矣。況皆內還者言東西殊面，而內還則同，故特辭以朙之也。如皆北面，則當言左還而无取乎異其文而曰內還也。又曰大射毋周，義疏云毋周，變於鄕射之周者也。君在堂上取矢者，在堂下固无背之之嫌。且司射司馬師亦旹有南面者，不嫌也。案司射與司馬師亦旹有南面者，此只一人微背於君，則何所嫌？若取矢于楅，先弟子之三耦，繼乃諸公卿大夫之眾耦多人，還周而背君，安㝵不爲嫌邪？敖之立義其與鄭異而失之者，莫此爲甚矣。又曰天體至圓，繞地左旋，常一日一周而過一度。日行少遲，故一日繞地一周而在天爲不及一度。月行尤遲，一日不及天十三度。二十八宿左轉，故春則中星南方朱鳥七宿也；夏爲東方蒼龍，秋爲北方玄武，冬爲西方白虎，中星迭移，是從東而左行也。依此言之，則鄭之左還爲合，敖之左還與鄭正相反者，謬可知矣，未知何所依據也。敖箋燕南面右還而北面云從觶東而行，及北面左還而南面，云亦從觶東而行，是直目左還爲右還，目右還爲左還耳。

【元弼】南踣弓者，以弓上端向南也。橫弓，繼上射揖進坐言，東面以南北面爲橫，則橫弓自當南踣，據人言之爲橫也。吳氏謂西鄕踣弓，而橫于南北，則仍是以東西爲橫，自人視之，當云縮弓矣。義與經乖，非也。惟南踣弓，故左手有在表、在裏之異，而右手取矢，卽有卻手、覆手之分。若東西踣弓，則橫弓之手何必一在表，一在裏乎？南踣弓卻手取矢，自无不可。

左還右還之義，人各爲說，疑不能朙。往者質疑於故友管氏禮耕，相與演習其儀，仍未盡瞭。今將經注反覆推求，爲之說曰：左還者，向左而還也<n>語本盛氏世佐</n>；右還者，向右而還也。上射東面，北爲左，左還則由東面卽揖進旣取矢興。下射西面同。還而北面，由北面還而西面，至其故及楅之位，又從西面還而南面，接初揖進之位南，**四方一匝，謂之周。**〔卽 270°〕旣周，乃又自南面內還，內還詳下。西面，行，反其及楅位，至位反東面揖。下射西面，南爲左，左還則由西面，還而南面，由南面還而東面，至其故及楅之位，又從東面還而北面，接初揖進位之北，四方一匝，謂之周。旣周，乃又自北面外還，外還對內還言。東面，行，反其及楅位，至位反西面揖。經於左還下言退反位，朙左還周，又退，乃㝵反位。於反位下言東面，朙反至位乃轉而東面。下射如上射，推之可知。下云旣拾取乘矢揖，皆左還，南面揖者，其還法上射亦由東面還而北面，由北面還而西面，由西面還而南面看；下射則由西面還而南面，由南面還而東面，由東面還而北面，復由北面還而西面，乃還而南面，較上射多還而西面一層。當還而東面旹，已面阼，至還而北面，益近阼，至還而西面，則全背阼。旣面阼又背阼，且在還周一匝之外，似故左還而背之。鄕射在阼非君，不嫌，大射不可。故大射云皆內還，注云內還者，上射左下射右，**不皆右還，**右當爲左，詳下。亦以君在阼，嫌下射故左還而背之也。云當楅南皆左還北面者，南面以東爲左，皆向東還而北面。云揖皆左還者，北面以西爲左，皆自北面還而西面也。云上射於右者，北面還而西面，則上射當在左，非北上之義，故下射少南行，使上射居右也。大射上射左還，亦由東面還而北面，由北面還而西面，反故及楅之位，乃不復由西面還至南面，成四面一周之形。而卽以右手內還反東面，注云左還反其位**毋周**，右還而反東面也是也。所以毋周者，以君在阼，還周則下射將背之也。下射左還，始亦由西面還而南面，由南面還而東面，反故及楅之位，及以右手外還反西面。葢君在阼西面，下射東面旹面君，去君尙遠，若由東面還而北面，益近君，由北面以左手外還旹，先背君，繼面君，反西面，又終背君。旣屢面君，又屢背之，似故背之然，故反位卽右還不周，朙不故背君。下射儀如上射，故上射雖无背君之嫌，亦不周。上射西面旹亦背君。不嫌者，以上射去君遠故也。疏已言之。經於左還下言毋周，卽言反而无退文，朙至位卽反面毋周，自无所謂退也。云兼挾乘矢皆內還南面者，北爲內。上射左在內，內還則由東面而北面而西面而南面，下射右在內，內還則由西面而北面而東面而南面也。不皆左還者，以下射左還則由西面而南面，由南面而東面，由東面而北面，復當由北面而西面，乃㝵南面，似故左還而背君者。故一左還一右還，變於鄕射，使不背君也。注云不皆右還，右當爲左，鄕射皆左還，故鄭據以相決，若作右，則義无取矣。云適楅南皆左還北面者，與鄕射同。云揖以耦左還者，由北面而西面而南面而東面也。上射於左者，由西面折而南面，則上射轉居東，由南面折而東面，則上射轉居北，故注云上射少北乃東面也。鄕射、大射左右還之義如此。夫還，周禮之常也。恐背君而不周，敬也。上射恐下射背君而先爲之不周，恕也。左還有所不行，卽變而右還，敏也。敬以爲質，恕以行之，敏以成之，治國其如示諸掌乎？又燕禮司正南面坐奠觶右還北面，注右還將適觶南，先西面也。面字衍。葢司正奠觶在北，自北適南，右還必由西，故云先西也。下卽接云必從觶西，爲君之在阼也。解西句卽申上先西之義，若作西面，則文義不貫，且是左還，而非右還矣。大射注云如是，㝵從觶西往來也。必從觶西往來者，爲君在阼，不背之也。正與此先西也必從觶西文義一例。彼言西而不言西面，則此面字衍无疑，葢此右還者由南面而東面而北面也。下云左還者，由北面而東面而南面也。士喪禮主人拜賔㫄三右還，注云先西面拜，乃南面拜，東面拜也，足以朙其還法矣。統釋經注左還右還義葢如此，惜不㝵有衟如管氏者就正之也。管氏學純行篤，卓然經師。吾吳自陳氏奐後，當首推之。尤好誘掖後進，惜未及著書而卒，附識於此。

燕禮司正右還，注右還將適觶南先西面也。疏云謂奠旹南面，乃以右手向外而西面，乃從觶西南行而右還北面。弼案疏說不甚合。葢由燕禮注衍一面字，故有向外之說。然大射經云皆內還，注云內還者，上射左，下射右，則似不㝵上射左還爲左手向外矣，俟達者質之。

〔毋周是爲了避免背君，曹元弼這樣就是背君。改了很多：西面——西〕

#### 51、下射進，坐，橫弓，覆手自弓上取一个，興，其他如上射。p318。1214始

【注】覆手由弓上取矢者，以左手在弓裏，右手從表取之，亦便。

【繼公】此橫弓，卻手也。卻手橫之，亦以上端鄕上射也。人北鄕，弓東西鄕，於人於弓皆爲橫也。弓上，弦弣之上也。凡覆手卻手而橫弓，其弦皆鄕身與？他謂兼諸弣而下也，惟西面揖異爾。

【補正義引朱熹】上文東向覆手南踣弓，則弦向身。此云西向踣弓，則弦向外。

【引盛世佐】「下射進」謂自其楅東西面之位而進也。不云揖者，文省耳。坐，西面坐也。橫弓，亦南踣弓也。西面坐而南踣弓，則執弓之手自仰矣。仰手執弓者，手在弓下而弦向上也。執弓之手旣仰，則取矢之手不㝵不覆，亦取其便也。弓上，弓弦之上也。

【堉案】朱子弦向身向外之說，卽自注中手在弓表弓裏悟來。今不從者，葢以卻手與覆手相對。卻手取矢則執弓之手必覆，覆手取矢則執弓之手必卻。若謂上射橫弓之法，手在弓表而弦向身，是左手未全覆也；謂下射橫弓之法，手在弓裏而弦向外，是左手未全卻也，與經覆卻相對之意未合，故不敢棄經而任傳也。

【引吳廷華】此東踣弓也。如上射者，左還退反位是也。惟揖則西面，與上不同。盛氏云所異者，位、面耳。西面者，以南爲左，則其左還之法正與上射相反也。

#### 52、旣拾取乘矢，揖，皆左還，南面揖，皆少進，當楅南。皆左還北面，搢三挾一个，

〔西漢淮南子，左旋右旋沒有固定說法〕

【注】楅南，鄕當楅之位。

【繼公】不捆矢，不兼挾，皆左還，亦變於大射。

進謂東西行而相近也。當楅南鄕，及楅之位北面，乃搢挾者，禮貴變也。

【正義引盛世佐】進謂各自其楅東西之位而南行也。當楅南，將折而西矣，故以是爲搢挾之節也。

【引吳廷華】四矢俱拾畢，左還反位，然後南面揖，竝左還，上射東南行，下射西南行，將至楅南，竝左轉而北，搢且挾，然後轉而南行。下經左還上射于右是也。敖氏謂上當楅之地尙在南，此特上及楅之地，以經言少進，則去楅近也。若向當楅處則遠矣，不可言少進也。

【引褚寅亮】北面下，搢三上，大射儀有揖字，此似脫。方南面射旹，上下射皆已離東西之位，一在楅西南，一在楅東南矣。至少進則西南者向東，東南者向西，仍俱至鄕者當楅揖之處，於是皆左還北面揖，而搢三挾一焉。當北面旹，上射在西，是于左也；下射在東，是于右也。至再左還而竝行，向西以反位，下射乃退而從上射之南竝行，則反在上射左矣。故經於皆左還之下而朙之曰上射于右，注云下射左還少南行，乃西面也。敖氏云上射固已居右，殊不可解。又取矢旹上射在北，是居左；反位旹上射仍在北，是居右。**猶升階進射旹，上射在西，是居左；及南面射旹上射履西物，是居右也。**〔原來如此啊

【引胡肇昕】敖氏亦當楅南爲曏及楅之位，故與鄭異，不知經朙云當楅南，是爲鄕**當楅之位**无疑，以爲**及楅之位**固已與經文相戾矣。

#### 53、揖，皆左還，上射於右，

【注】上射轉居右，便其反位也。下射左還，少南行，乃西面。

【疏】此決射旹升降，上射皆居左，彼自堂西，不復庭位故也。此復庭位，故上射轉在右，是以鄭云「便其反位」也。云「下射左還少南行乃西面」者，以其初北面旹，東西相當，今西行冝竝，故下射少南行，乃西面，取竝行故也。

【繼公】上射固居右矣〔本來就應該在右邊，而非一直在右邊〕。復言之者，嫌或當如卒射而退，轉居左也。自此少南行至於曏當楅之位亦揖，不言者，无以爲節，亦以其可知故也。凡每耦旣射，若旣取矢而退者，其曲折皆與進旹同。

【補正義引吳廷華】揖爲將左還也。左還者，左手向外，自北面而西而南也。南面以西爲右，上射本在西，又言之者**，嫌降在左也。**又上射本在右，嫌降或居左，故特朙之。注云「上射轉居右」，若上射本左，至此始轉而右者，誤矣。「下射左還，少南行」云云，其說亦合，但係西折旹事，此旹方南行，亦不可遽以爲說。

【元弼】**繼公云上射固居右，褚氏謂其不可解，是也**。吳氏強解之，謂上射本在西，然經云上射于右，不云于西，東西有定，而左右无定，此旹以西爲右，北面旹實以西爲左，吳未之思也。

#### 54、與進者相左，相揖，退，反位

【注】相左，皆由進者之北。

【繼公】此惟云相左，而不著所交之處者，以其東西相過可知也。然則上耦退於曏當楅之位，次耦乃揖進，與相揖者亦以事同也。

#### 55、三耦拾取矢，亦如之。後者遂取誘射之矢，兼乘矢而取之，以授有司于西方，而后反位。

【注】取誘射之矢，挾五个。弟子逆受於東面位之後。〔所以鄭玄以爲弟子爲有司〕

〔弟子在堂西之位就是東面位〕

【疏】弟子逆受於東面位之後者，弟子卽納射器者，因畱主授受於堂西西方，今見下耦將司射矢來向位仍西面，弟子卽往逆受之訖，下射乃反東面，故云授有司于西方而后反位。謂反向東面位，是以鄭亦云弟子逆受於東面位之後也。

【繼公】三亦當作二，大射云二耦是也。下耦之下射於旣拾取之後，又兼取誘射之四矢，皆兼諸弣，至楅南乃北面，搢三挾五个，至西方，以四矢授有司而挾一个以反位，此見其異者也。又下耦亦无與進者相左相揖之事，經不見之者可知也。此西方卽堂西也。士喪禮以東堂下、西堂下爲東方、西方，亦其徵也。有司卽弟子之納射器者，因畱主授受於堂西，故此下射出於其東面位之後，以乘矢就而授之也。大射儀曰：以授有司于次中，皆襲，反位，亦謂就而授之。

【正義引盛世佐】以授有司于西方而后反位，則是下耦之下射就而授之也。注云弟子逆受，非。

【引褚寅亮】逆受者，卑賤之分也。此往則彼逆矣，未有傲然俟其至而受者。

【引胡肇昕】經云以授，就後者言，注云逆受，就弟子言，相互成文也。葢後者就而授之弟子，弟子逆而授之，與經文義正相成。敖氏說殊偏，而盛氏反據以駁注，非也。

【元弼】下弟三番拾取矢畢，云「不反位，遂授有司于堂西」。彼不反位，則曰「授有司於堂西」，此反位則曰「授有司於西方」。西方非堂西，昭然朙矣。所以一在西方，一在堂西者，堂西納射器所在也。彼射禮終，反射器，故直至堂西授之。西方，射位所在也，此方取矢，當反射位俟射，无縁至堂西，故但於西方授之。**有司位在堂西，而授者乃於西方，**故知逆受也。逆受者，以其當急反射位，亦以爲敬也。**堂西在他處有稱西方者，而此西方則決非堂西。**此經之例，旣自堂西出就拾取矢位，必俟射畢，乃至反堂西，无容一人獨違其例，且使下射至堂西，上射將從至堂西乎？抑獨反位乎？獨反位則非耦之義，從至堂西則己又无事，將何以處之？大射取誘射之矢授有司**于次中**者，大射拾取矢畢，本當釋弓矢于次，非一人特往也。本當入次者授有司于次，則本當適西方者自授有司于西方，正確切比例也。繼公說謬。

#### 56、眾賔未拾取矢，皆袒、決、遂，執弓，搢三挾一个，由堂西進，繼三耦之南而立，東面，北上，大夫之耦爲上。

【注】未，猶不也。眾賔不拾者，未射无楅上矢也。言此者，嫌眾賔三耦同倫。初旹有射者，後乃射，有拾取矢，禮也。

【繼公】未拾取矢，謂於堂西取矢，不拾也。堂西取矢，固不拾矣，乃言之者，以繼三耦拾取之後，嫌當如之也。其後取矢於楅乃拾。如曏者三耦之爲進立射位，以射事至也。眾賔未有拾取矢于楅之禮，故俟三耦取矢之事畢而後進。

【正義引盛世佐】此眾賔于堂西受弓矢如有司，皆如三耦初取弓矢之儀。其取之之法，亦㪅迭取之。上經云三耦各與其耦讓取弓矢拾，是其徵也。

【引胡肇昕】此節賈疏說多未朙析。詳注意，葢以經言眾賔未拾取矢者，以上言三耦拾取矢，此繼言眾賔受弓矢事，嫌與三耦同倫，以眾賔亦拾取矢也。故經特著之曰眾賔未拾取矢之禮，必初旹有射者，後乃有此禮。故上有三耦射後，乃有三耦拾取矢之禮。此旹眾賔未射，故不拾取矢。至弟三番眾賔射，乃亦有拾取矢之禮也。經文眾賔未拾取矢，對上三耦拾取矢爲言，至三射，眾賔亦拾取矢，是不以全不拾取矢，故不曰不而曰未，注下又推言之，以盡其義也。

【元弼】未拾取矢於楅上，但讓取弓矢，拾於堂西耳，不謂之拾取矢也。經承三耦拾取矢，又對下番眾賔皆拾取矢言，故曰未。注據此番眾賔不拾取矢言，故轉未爲不，且以別於上文賔主人與大夫皆未降，言未之例也。彼謂將降未降，此謂此番未拾取，下番乃拾取。繼公說謬。〔說了鄭玄的文例。

#### 57、司射作射如初，一耦揖升如初。司馬命去矦，獲者許諾。司馬降，釋弓，反位。

【注】猶，有故之辭。司射旣誘射，恒執弓，挾矢，以掌射事，**備**尙未知，當敎之也。今三耦卒射，眾足以知之矣，猶挾之者，**君子不必也**。<n>？</n>〔敦煌鄭注論語，「必」「固」都和儀禮有關〕

【疏】案大射弟二番射司馬命去矦，云「如初」，此司馬命去矦，不言「如初」者，此臣禮威儀省。司馬初命去矦旹，獲者許諾聲不絕，以至于乏。再番、三番命去矦，獲者直許諾，无不絕聲，故不言「如初」。大射君禮威儀多，故弟二番與歬同，〔此處儀禮註疏標點䥘〕獲者以宮商趨之，故言「如初」。於弟三番射殺，復不以宮商，直許諾，又不㝵言「如初」。

【繼公】命去矦以下不蒙如初者，可知也。

補正義引蔡德晉云：謂與誘射之儀同也。

【引方苞】射事畢，皆以弓矢授有司于堂西，誘射之矢，三耦之後者，以授有司則司射之射事畢矣，故再射弟舉，作射如初，示不復誘射也。三耦三射皆與，賔主人大夫與再射、三射，司射則一射而止，何也？誘射者，敎之射也。賔大夫主人與焉，則不敢敎也。弟子筋力方進，故三射皆與，以強敎之。賔大夫主人三賔則有年長者矣，故射止於再，而不欲與者亦聽焉。皆禮之曲，盡乎人情也。

#### 58、司射猶挾一个，去扑，與司馬交于階歬，升，請釋獲于賔。

【繼公】司射於誘射之後，改挾一个，至此旹猶然也。必云猶者，嫌旣久則可以不挾也。官以司射爲名，故執弓必挾矢以掌射事也。先去扑乃進，與司馬交于階歬則去扑，當於西方而不於階下矣。不言相左，不言升及堂上所立處，亦**文省**。

【補正義引吳廷華】司馬降反位，司射將升，故交于階歬，亦當相左。去扑亦當倚于西階。

#### 59、賔許。降，搢扑，西面立于所設中之東，北面命釋獲者設中，遂視之。

【注】釋之，當敎之。

【繼公】西面立于所設中之東，亦示以設之之處，如歬設楅之爲也。釋獲者在堂西，故北面命之，旣則復西面視之。中，實筭之器也。名之曰中者，取其中於矦，而後釋筭也。此不以弓爲畢，亦辟大射禮。

〔敖繼公是結合圖來思攷的，他的時代也有圖〕

#### 60、釋獲者執鹿中，一人執筭以從之。

【注】鹿中，謂射於謝也，於庠當兕中。

【疏】以州長是士，射于榭。鄕大夫是大夫爲之，射于庠。下記云「士則鹿中，大夫兕中」，故云「鹿中謂射于榭也，於庠當兕中」也。

【繼公】**鹿中者，以主人士也。**記曰士鹿中。釋獲者自執中而不執筭，亦變於君禮。

【補正義引張爾岐】中形如伏獸，鑿其背以受八筭。筭，射籌也。

〔聶崇義三禮圖。禮書。但鄭玄解釋各種尊都是畫一箇什麼在上面。宋朝人見過尊，知衟就是那箇𢒈狀。

【引盛世佐】鹿中特爲諸矦之州長言耳。若天子之州長，射于序，亦兕中。

【引吳廷華】鄕大夫、州長皆大夫，其待賔大概皆大夫禮。至射則各有其筭。**主人及大夫同兕中，士用鹿中，**賔、眾賔不在三等士中，則攝用鹿中可也。二者當兼有，經弟言鹿中者，葢據賔言之。〔所以主人是鹿中還是兕中？〕

【元弼】凡射皆一中，大射三矦亦祗一中，此一矦自一中无疑。經云執鹿中卽一中之朙文也。記所謂「士鹿中，大夫兕中」者，自謂射於庠榭不同，非二中竝設也。吳誤解記文，妄思易注。如其說，則釋賔筭於鹿中之右，釋主人筭於兕中之左，尙成何制乎？且主人者尊賔，豈於設中釋筭而獨自尊乎？其謬甚矣。

#### 61、釋獲者坐設中，南當楅西，當西序，東面。興，受筭，坐，實八筭于中，橫委其餘于中西，南末。興，共而俟。

【注】興，還北面受筭，反，東面實之。

【疏】云「興，還，北面受筭，反東面實之」者，以其所納射器皆在堂西，執中與筭皆從堂西來，向西序之南南面。執中者旣東面坐設訖，興，還向北面受筭，迴向東面實之也。

【繼公】興，受筭，東面**竝受**也。南末象矢之北括而南鏃也。俟，待其將射而執筭。

〔竝受：士昬禮〕

【正義引盛世佐】中葢東西設之，首在東也。知此，以經言餘筭委于中西，其末在南，而于中爲橫，則中之東西設可知矣。下記云鹿中，釋獲者奉之，先首，而此云釋獲者坐設中東面，則其首在東亦可知矣。

【引郝敬】籌也，中制鑿背，可容八筭。一耦八矢，一筭直一矢也。

【引褚寅亮】實筭者東面。筭于庭爲縱，于人爲橫。矢北括則南首，筭則南末，與矢相變。

【引吳廷華】東面言實獲者東面設之也。大射執中先首，則中亦東面也。南末，末在南也。筭有本末，下記握素其本也。

中當西序，西序之西爲西堂，又西爲西堂下。釋獲者來自西堂下，當東南行，及東面設中。執筭者亦應東面隨其後。釋獲者當西南取之。

【引蔡德晉】南末則筭縱矣，而曰橫委者，統于中而言也，葢筭于庭則縱，于中則橫也。

【引胡肇昕】注知北面受筭者，以設中旣東面而必興者，知還北面而受筭也。敖氏謂興受筭，東面竝受也，非。〔站起來的時候順便轉〕

【元弼】一人執筭從釋獲者則自堂西至設中出，常在釋獲者之後。釋獲者以設中而東面，執筭者无事，南面自若，故釋獲者必還北面受之。還，左還也。吳說非。由堂西至設中處當先南行至**西榮**南，東行至西序南，又南行至位。釋獲者右還東面，執筭者自若南面，旣受筭退。

#### 62、司射遂進由堂下北面命曰不貫不釋

【注】貫猶中也。不中正不釋筭也。

〔老師：這條比較有意思主要涉及訓詁，與經文關係不大。反映不同時期治學方法。張堯畢業論文沒涉及，比較遺憾〕

【繼公】惟云堂下，文省也。後放此。貫謂中而不脫，言此者，朙雖中而不貫，猶不釋筭。〔不能說敖跟鄭不一樣〕

【正義引盛世佐】司射亦於西階之東視上射命之，經文省也。

【引褚寅亮】中而又脫，則巧力俱全，安有不釋筭之理？命辭葢期其貫，不期其必脫也。敖氏求深反失。

【引郝敬】不貫，矢不穿布也。禮射布矦，中必貫布，則釋筭，不中不貫，則不釋。

【引方苞】注謂不中正不釋是也，而於貫之義，尙未切著。葢必射甲革椹質而後可貫，必矢貫於鵠的，而後有白矢、襄尺、剡注、井儀之形，故詩曰「四鍭如樹」也。王制鄕簡不帥敎者習射尙功，習鄕尙齒。州長之習射，黨正正齒位，正簡不帥敎者之法也。曰尙功則當以貫革爲賢，尙書傳所云貫革之射，閑于蒐狩者，謂甲革也。周官圉人充椹質以習射于澤宮，州長習射冝用澤宮之禮，則所貫椹質也。疑士大夫雖畫布爲矦，必以木爲匡，蒙以布，實草於其中，而著於矦之背面以受矢，故以翦草之工充椹質也。若但畫布以爲正，則數貫之後，不可復射。且所謂貫者，特穿之而過，无所白矢、襄尺、剡注、井儀之式矣。〔老師：方苞說射是爲了打仗，要射穿。方苞：早期人類學嘛〕

<n>那人叫紀帥</n>

#### 63、上射揖。司射退，反位。釋獲者坐取中之八筭，改實八筭于中，興，執而俟。

【注】執所取筭。

【疏】八筭者，人四矢，一耦八矢，雖不知中否，要須一矢則一筭。改實八筭，擬後來者用之。

【繼公】右取筭以予左手，乃改實之。執，二手共執之也。俟，謂俟射中乃釋筭。

#### 64、乃射，若中，則釋獲者坐而釋獲。每一个釋一筭，上射於右，下射於左。若有餘筭，則反委之。0301，p323.張敦仁本p359

【注】委餘筭，禮尙異也。委之，合於中西。

【繼公】乃射謂堂下拾發矢也。若中，則獲者言獲，此則釋之。釋謂置筭於地，獲則用此筭，故因名此筭曰獲。坐而釋獲，旣釋則興。云每一个釋一筭，覆言釋獲之法也。一个謂一矢中也。於右於左，象其堂上南面之位也。下言數獲，謂**奇者縮之**。然則此每釋一筭亦縮之與？葢中西之筭橫，則釋者縮亦冝也。餘筭釋之不盡者也。於一耦卒射，乃反委之，旣則興，共而俟。案注云中西，謂中西之筭。

〔縮：縱〕

【補正義引吳廷華】釋者，釋於手置地以待筭也。上二耦射，射，上射在右，下射在左，尊右也。故釋亦如之。八矢不必盡中，故有餘反委之者，釋筭于中西之位委之也。

【引胡肇昕】中西，中之後也。中後故云反委之。每一个釋一筭，上射釋于中之右，下射釋于中之左，此謂矢之中者。矢不中則不釋筭，故手中㝵有餘筭。餘筭則反委之，合於中西也。合於中西謂不於左右，於中西爲冝也。賈疏謂橫委其餘於中西，手中餘者與之合。夫中西本无筭，以手中餘者委之，方有筭也。而云與之合，非已。

〔是所有上射和所以下射比。「若左勝則言左賢於右。」〕

〔方海成，本科歷史系的。女生：李曉璇〕

#### 65、又取中之八筭，改實八筭于中。興，執而俟。三耦卒射。賔、主人、大夫揖，皆由其階降，揖。主人堂東袒、決、遂，執弓，搢三挾一个，賔於堂西亦如之。皆由其階階下揖，升堂揖。主人爲下射。皆當其物北面揖，及物，揖，乃射。卒，南面揖，皆由其階階上揖，降階，揖。賔序西，主人序東，皆釋弓，說決、拾，襲，反位。升，及階，揖，升堂，揖，皆就席。

【注】或言堂或言序，亦爲庠謝互言也。賔主人射，大夫止於堂西。

【繼公】<n>又取中之八筭，改實八筭于中。興，執而俟。</n>此一節在於次耦升而將射之時也。後皆如初禮可知。

<n>三耦卒射</n>言此者，著繼射者之節也。自上耦乃射至二耦卒射，皆不言其儀，亦不以如初蒙之者，亦以其可知，故省文也。

【補正義引吳廷華】改後言興，則取時坐也。俟，俟下耦射也。下耦射與中耦同，故經不言，第言卒射也。卒射下當有司射告賔之文與第一番同。

【繼公】<n>賔主人大夫揖……於堂西亦如之</n>司射不告賔主人射者，辟君禮也。皆由其階，謂主人東階，賔大夫西階也。堂東，東堂之下也。堂西亦然。賔主人之弓各倚于其序，矢在其下，而二人乃皆於堂下執弓挾矢，**葢有司取以授之**。大夫亦降者，別於不與射者也。

【正義引盛世佐】賔主人之弓矢本在東西墻之外，堂廉之上，豈得於堂上取之哉？敖說殆誤矣。〔他理解的敖繼公在堂上放弓。關於序兩側是否有牆，都不一定。〕

〔賔、大夫弓在序西，主人東序東〕

【繼公】<n>皆由其階……乃射</n>復言皆由其階者，賔主射禮嫌主人從之而升降於西階也。旣揖乃升階，此豫言之耳，下文放此。主人爲下射者，尊賔且不失其位也。不言履物及射之儀者，如三耦可知。

【正義引盛世佐】復言皆由其階者，三耦同階而升，嫌此亦如之也。

【堉案】義疏云衆射者升降皆由司馬之南，惟賔主人第言階而無司馬之南之文，則升降皆近於堂，與衆別也。

〔這幾點補充的賈疏所無。〕

【繼公】<n>卒南面揖……降階揖</n>凡耦之升降，皆上射先而下射後。此賔爲上射，主人爲下射，乃分階而行，又不別見其升降之序，則是**主人先而賔後如常禮**，亦與其他爲耦者不同也。

〔卽此時下射先走〕

<n>賔序西至皆就席</n>賔序西，主人序東，自釋弓於故處也。反位升謂反位而後升也。位者，主人階東，賔階西當序之位也。反立於此，相待而升也。此升堂揖，揖就席也。凡自側階升降者，經皆不見之。

【補正義引江筠】鄭謂此賔主人俱釋弓于堂之下，敖氏則謂爲堂上。案經於賔主人之袒決遂則言堂東堂西，於大夫則執弓釋弓俱言堂西。其言序者，獨此大夫之取矢揖進耳。記云凡適堂西皆出入于司馬之南，惟賔與大夫降階遂西取弓矢，葢以尊者宜逸故也。然則旣有有司主授受，何以勞賔主大夫之自釋？前後釋弓已明見優尊之法，何以獨此時不然乎？則鄭謂堂序互言，自是不易之論矣。葢說者多泥序東序西，惟堂上得稱，不知經固不專以目堂上也。〔卽序東序西也可以在堂下〕士喪禮襲絰于序東，注「序東，東夾前」者，謂嚮堂東，東西當序墻之東，又當東夾之前，非謂就堂上東夾前也。觀此說可以知之矣。

〔楊大堉：東序東也是堂上。弓放在堂下，依靠在堂基。十一卷敖繼公：西序是西序西。堂廉〕

【元弼】經云主人堂東袒決遂執弓，謂於堂東袒決遂而取弓于序東也。云主人序東釋弓說決拾，謂于序東釋弓而說決拾於堂東也。賔於堂西序西亦然。所以然者，以賔主之弓矢在序東西而決拾在堂東西也。但大夫弓矢亦在序西，而下經云釋弓于堂西下，賔主拾取矢亦釋弓矢于堂東西，大夫則又釋于序西，其文參差不例，必別有說以處此。故鄭合校上下，總釋之謂經或言堂或言序，固以弓矢決拾所在有序東序西、堂東堂西之分，亦以或在庠或在謝互見之也。葢堂序二字本據東西堂、東西序，而庠、謝之稱堂序名與之同，故亦得包見之。上文云豫則鉤楹內，堂則由楹外，此於當言序者，或皆言堂，非行禮方位之參錯，乃作經文立文之互省。大夫等釋弓于堂西者，謂庠之西偏，卽庠之序西也。其釋于序西者，謂西序之西，卽謝之西偏也。則賔主人堂東西袒決遂者，於庠之堂東西袒決遂，於序亦然。序東西釋弓者，於謝之序東西釋弓，於堂亦然。鄭以弓矢決拾在堂東西、序東西不同爲正義，而以庠謝互言爲餘義，故言亦以兼之。

#### 66、大夫袒、決、遂，執弓，搢三挾一个，由堂西出于司射之西，就其耦，大夫爲下射。揖，進，耦少退，揖，如三耦。及階，耦先升。卒射，揖，如升射。耦先降，降階，耦少退。皆釋弓于堂西，襲。耦遂止于堂西，大夫升，就席。

【注】耦於庭不並行，尊大夫也。在堂如上射之儀，近其事得申。

【繼公】<n>大夫袒決遂至大夫爲下射</n>：大夫與賔同降，止於堂西，至是乃袒決遂執弓矢，亦尊者事至而後爲之也。大夫執弓亦有司授之於堂西，就其耦亦由其西而立于其南也，故云大夫爲下射。大夫爲下射者，以貴下賤之義也。大夫於士尊固尊矣，若復爲上射，則太不敵，故與士爲耦，則必爲之下射。

【補正義引方苞】大夫雖尊爲遵，則有主道，故於衆賔亦遜焉。案義疏云大夫尊，與賔主等，乃一升一降，由司馬之南者，葢就其耦於射位，不得不與衆射者同。至釋弓堂西，其耦已止，則大夫自當徑至階下，如賔主之禮，**不必由司馬之南也**。又大夫弓矢倚于序，此執搢挾乃在堂下者，案賔主人有司自東西堂上授之，大夫當亦然。

【繼公】<n>揖進至大夫升就席</n>耦於庭少退，宜尊大夫，且變於大射也。揖如三耦，謂當階、及階二揖也。及階，耦先升，升三等而大夫從之，上射之禮也。揖如升射，謂堂上三揖也。言如升射，明升時亦有堂上三揖矣。耦先降，其儀與先升同。降階，耦少退者，耦旣降少左，俟大夫先行乃行也。於此不言揖如三耦，葢亦與上文互見之也。皆釋弓于堂西，亦過司馬之南而後爲之。大夫亦由司馬之南者，爲與耦俱行故爾。釋弓亦先說決拾也。大夫釋弓亦于堂西者，統於上射，不敢異之也。旣則有司爲倚之於序西。此經言士與大夫爲耦之儀，其異於三耦者，惟於庭少退耳，則其他皆同可知。

【補正義引褚寅亮】耦先升三等，而大夫從之，上射之禮也。皆釋弓于堂西，亦過司馬之南而後爲之，以與耦俱行故也。

【元弼】旣取弓矢于序西，乃由堂西就其耦。〔跟三耦弓矢位置不太一樣。

#### 67、衆賔繼射，釋獲，皆如初。司射所作，唯上耦。

【注】於是言唯上耦者，嫌賔主人射亦作之。大射三耦卒射，司射請于公及賔。

【疏】鄭言此者，若二耦射，下卽言所作唯上耦，則賔主人射作之未可知。故於衆賔射訖乃言此，明賔主射不作可知，故於此乃言所作唯上耦，明除賔主矣。故鄭云於是言唯上耦，嫌賔主射亦作之。引大射者，公尊，公與賔射，不作直請。記云賔主人射，則司射擯升降，是雖不作，猶爲擯相之，但不請也。

【繼公】不言如三耦可知也。

皆，皆賔主人以下也。

嫌作射亦在「如初」中，故以明之，亦經文過於詳耳。〔排除作射如初。

【正義引韋協夢】此衆賔謂不與大夫爲耦者。

#### 68、卒射，釋獲者遂以所執餘獲，升自西階，盡階，不升堂，告于賔曰：「左右卒射。」降，反位，坐，委餘獲于中西。興，共而俟。

【注】司射不告卒射者，釋獲者於是有事，宜終之也。餘獲，餘筭也。無餘筭則空手耳。俟，俟數也。

〔宜終之〕

【繼公】後射者，旣由司馬之南而適堂西，釋獲者乃告卒射也。執獲以告已所有事者也。不升堂，降於司射也。左右猶言上下射也。此亦據其所立之物而言之。下文放此。「俟」謂俟司射視筭，乃數之。

〔現在司射在司馬北面〕

#### 69、司馬袒、決，執弓，升，命取矢如初。獲者許諾，以旌負矦如初。司馬降，釋弓，反位。弟子委矢如初。大夫之矢，則兼束之以茅，上握焉。

【注】兼束，大夫矢優之，是以不拾也。束於握上，則兼取之，順羽便也。握謂中央也。不束主人矢，不可以殊於賔也。言大夫之矢，則矢有題識也<n>肅慎氏貢楛矢，銘其括</n>。〔這箇禮的目的是興賔，不能特殊。但大夫之矢一定是大夫自己帶的。鄭玄解釋和下面的周官有衝突。敖繼公：矢都是一樣的。

〔三耦在楅取矢，大夫在哪取矢？〕

【繼公】禮無決而不遂者，此決字當爲衍文。上經云司馬適堂西，不決遂袒執弓，此宜如之也。司馬降亦由司射之南，釋弓于堂西，襲，乃反位。兼束，大夫矢異之也。上握謂上於手握之處也。矢以鏃爲上，括爲下，下經云面鏃是也。<v>周官鄕師職</v>云：黨共射器，州共賔器，鄕共吉凶禮樂之器。然則古之射於學宮者，其射器亦皆公家共之與？此大夫之矢未必大夫所自有也。但於衆矢之中取乘矢而兼束之，卽爲大夫矢矣。主人之矢不束，則其爲士又益可知。乘矢惟言如初，則是不進束矣，亦異於大射禮也。〔敖繼公批評鄭學時有三禮的體系，但不會太複雜。

【補正義引郝敬】大夫之矢束以茅，使大夫并取，不煩拾取也。〔爲了方便〕

【引盛世佐】矢兼束之以茅者，大夫之禮宜然，非以其不拾取故也。〔規定就這樣，沒什麼方不方便〕<v>大射儀</v>：賔、諸公、卿大夫之矢，皆異束之以茅，而其取之也，亦拾則可見矣。大射云異束，以每人各一束而言也。此云兼束，以四矢共一束而言也。

又姜兆錫疑此誤，當從大射作異束，非。

【引朱熹】注疏上握之說未明，宜束之之處當在中央，手握處之下，使握在上，則去鏃近而去羽遠，取之便易也。

【引褚寅亮】取矢必先脫束。然當其束時，亦必遠羽而近鏃，斯**不損羽**，故云上握。〔敖繼公同褚寅亮。上握：束上於握〕

【引焦以恕】大夫爲下射，則西面取矢，所謂覆右手自弓上取北括之矢者也。然必進坐，說束而後取之，則敖氏上於手握之說爲得之。

【引胡肇昕】握在手之中央，故云握，謂中央也。束於握上，謂以茅束之，於手所握處之上，卽敖氏所謂上於手握之處也。盛氏據<v>榖梁</v>注「握四寸」之文，〔盛世佐沒有，可能沒引全〕解說雖新，然非經上握之意矣。〔重複鄭玄〕

【引韋協夢】兼束大夫矢者，以異爵尊之也。主人士也，安得束之？注以不束主人矢爲不殊於賔，殆指鄕大夫賔賢能時行此禮者，亦不束主人矢與？

【引盛世佐】雖鄕大夫爲主人，亦不束者，以賔故俯從士禮也。

【元弼】禮之本意，以士不敢與大夫拾，故兼束大夫矢，以示尊之之義。下文大夫就其耦取矢，大夫進坐，說矢束，耦進，兼取乘矢，大夫進，亦兼取乘矢。大射士與大夫爲耦，亦云大夫進坐，說矢束，耦進，兼取乘矢，大夫進坐，亦兼取乘矢是也。旣乃以此爲尊者之禮，卽大夫與大夫爲耦，當拾者亦各兼束之，以別於士。大射賔諸公卿大夫之矢皆異束之以茅，注異束，大夫矢尊，殊之也是也。

胡氏肇昕謂握在手之中央，故云握，謂中央也。束於握上，謂以茅束之，於手所握處之上。此上謂加於其上，非在南。弼案手所握處近鏃，束於其上，則取矢時脫束，卽於束處把矢，以鏃向上，以羽向下而順之，便也。束於握上，是束爲握節也。今文作尙，尙，加也，謂加於所握處，其義一也。

#### 70、司馬乘矢如初。

#### 司射遂，適西階西，釋弓，去扑，襲，進由中東，立于中南，北面視筭。

【注】釋弓去扑，射事已。

【繼公】遂者，由釋獲者之西而北行也。釋弓，并矢去之。去扑而視筭，爲筭中有尊者之獲，不敢佩刑器以視之，敬也。必釋弓矢者，射事已矣，因去扑之時可以并去之也。不執弓則不宜袒，故襲。不言說決拾，文省。云由中東，明於階西直進也。〔釋獲者告「卒射」。拾1、輪流。2、遂〕

【正義引盛世佐】司射視設中，命上射訖，卽反中西南之位，至是云遂適西階西者，謂自其位而北行也。進由中東，則于階西東行而出于中之北矣。

【引韋協夢】司射命取矢之時，**本未決遂**，故此不云說決拾，敖謂文省，非。〔？〕

【引褚寅亮】注云射事已，明甚。敖氏謂不敢佩刑器以視之，迂甚。〔怎麼講都可以，不必要批評</n>中西之地有筭，而釋獲者又在，故由中東。

〔影印本p328司射適堂西，袒決遂，取弓于階西……〕

#### 71、釋獲者東面于中西坐，先數右獲。0322開始

【注】固東面矣，復言之者，爲其少南，就右獲。

【繼公】先數右獲，尊上射也。〔鄭玄不考慮上下射。爲何？〕

〔儀禮圖是左邊的下獲，右邊的上獲，看來也是根據堂上兩人的相對位置來的〕

#### 72、二筭爲純。

#### 一純以取，實于左手，十純則縮而委之。p326

【注】縮，從也。於數者，東西爲從。

【繼公】取謂以右手數卽取之。

委之，當在所釋右獲之南。

#### 74、每委，異之。

【注】易校數。

【繼公】異之者，又在其南。

#### 75、有餘純，則橫於下。

【注】又異之也。自近爲下。

【疏】此則以南北爲橫也。

【繼公】有餘純，不成十者也。下謂委之西。橫之者，宜變於上。純自二以上，則亦每純異之，以次而西。此橫者，亦南末也。其縮者，東末與？

【正義引盛世佐】橫，南北設也。下中西少南也。純之縮者，順中而設，故亦以西爲下。敖氏云縮者東設，非。注云自近爲下者，謂以近釋獲者爲下也。〔和疏一樣。自近爲下？〕

〔這麼看來鄭注敖繼公是一樣的。〕

#### 76、一筭爲奇，奇則又縮諸純下。<n>興，自前適左，東面，坐，兼斂筭，實于左手，一純以委，十則異之，</n>

【注】奇猶虧也。又從之。

【正義引盛世佐】純下謂餘純之南也。〔鄭玄意思似乎是西？〕

#### 77、其餘如右獲。

【注】謂所縮所橫。

【繼公】如其所縮所橫及每委異之也。異之則次而北與？

【正義引盛世佐】敖說「每委」二字當作十純。〔盛世佐同敖〕

〔張爾岐：右獲放在南，左獲放在北〕

#### 78、司射復位。釋獲者進取賢獲，執以升自西階，盡階不升堂，告于賔。

【注】賢獲，勝黨之筭也，齊之而取其餘。

【繼公】視筭事畢，乃不執弓搢扑者，以命設豐之事與此相接故也。復位以俟釋獲者之反。

賢獲，勝黨所餘之筭也。言賢者，因下文也。旣數左獲，少退，當中之正西，校其筭之多寡，卒進，取其所餘者，二手共執之以升。

#### 79、若右勝，則曰「右賢於左」；若左勝，則曰「左賢於右」，以純數告。若有奇者，亦曰「奇」。

〔以下討論奇偶的說法〕

【注】賢猶勝也。言賢者射之以中爲儁也。假如右勝，告曰右賢於左若干純若干奇。

【疏】若干者，不定之辭。凡數法一二已上得稱若干。奇則一也，一外無若干。鄭亦言若干者，因純有若干，奇亦言若干。奇言若干者，衍字也。

【繼公】以純數告，若有奇者亦曰奇。說者謂若十筭則曰五純，九筭則曰九奇也。

補正義引孔穎達禮記正義投壺云：勝者若雙數，則曰若干純；獲數則曰若干奇，猶十筭則云五純，九筭則云九奇也。〔跟上條一樣〕

〔老師：投壺跟射不一樣，不合適作比附〕

又引朱熹云：孔說差勝。然或是九筭則曰四純一奇也。〔鄭注就這意思〕

【引盛世佐】孔疏與注合。若朱子所言，則奇仍不可言若干矣。

又案：投壺曰遂以奇筭告曰某黨賢于某黨若干純，奇則曰奇。若然，則釋獲之取賢獲，無論多寡，止一筭而已，亦不盡所餘而執之。

【引胡肇昕】投壺某黨賢于某黨若干純，奇則曰奇。純言若干，奇不言若干者，承純而省之也。葢所餘之筭盡純數，則曰若干純。若有奇數則不除其純數，而唯曰若干奇也。賈疏疑爲衍文，非是。〔複述孔穎達的。看來賈疏同敖繼公意〕

【引褚寅亮】告則分左右而總計之，飲則仍視各耦之勝負。假令十筭則曰五純，假令九筭則曰四純一奇，葢筭有二卽曰純矣。孔氏穎達謂九筭則曰九奇，恐未然。

#### 80、若左右鈞，則左右皆執一筭以告：「左右鈞。」降，復位，坐，兼斂筭。實八筭于中，委其餘于中西，興，共而俟。

【繼公】兼斂筭者，兼斂左右之筭及橫于中西者而執之也。

#### 81、司射適堂西，命弟子設豐。

【注】將飲不勝者。設豐所以承其爵也。豐形葢似豆而卑。

【繼公】命設豐乃不搢扑者，以尊者亦當飲此豐上之觶故也。〔之歬「去扑」〕

【補正義引褚寅亮】敖說非也。賔主大夫之飲固執爵者酌，授于席前，卒觶而授執爵者也。不在豐。〔p331「升，賔之，以授於席前」〕

【堉案】設豐不言面位，據<v>大射儀</v>司宮士奉豐由西階升，北面坐設于西楹西，則此亦北面設之也。

【引蔡德晉】豐以木爲之，其形似豆。所以承罰爵者，聶氏崇義<v>儀禮圖</v>曰「舊圖引制度云射罰爵之豐作人形。豐，國名，其君坐酒亡國。戴杅以爲戒。」〔好新奇的講法。聶崇義的舊圖多，不知何。「制度」：<v>漢禮器制度</v>，漢代可能有各種古國傳說〕張氏鎰云：「鄭注<v>鄕射</v>與<v>燕禮</v>義同，以明其不異也。制度之說，何所據乎？且聖人一獻之禮，賔主百拜，此其所以備酒禍也。豈獨于射事而以亡國之豐爲戒哉？恐非也。」

#### 82、弟子奉豐升，設于西楹之西，乃降。勝者之弟子洗觶，升，酌，南面坐奠于豐上，降，袒，執弓，反位。

【注】勝者之弟子，其少者也。耦不酌，下無能也。酌者不授爵，略之也。執弓反射位，不俟其黨〔黨指的勝黨〕，已酌有事。

〔輸黨都要喝〕〔弟子：鄭玄：賔黨之少者〕

【繼公】降，**反于堂西**。

弟子不待司射命之，而洗觶升酌者，設豐實觶，其事相因可知也。此不命而弟子知其爲勝黨者，葢於釋獲者升告之時，已與聞之矣。勝者之黨實觶者，主于飲不勝者也，然亦惟發端以見其意耳，故後有執爵者爲之。酌者不授爵，辟飲尊者之禮也。反位，反堂西之位。此時袒執弓，於禮無所當，三字疑衍，大射儀無之。〔弟子如何分配？〕

【補正義引方苞】注非也。非獻非酬，本無親酌之義。<v>投壺禮</v>勝者曰敬養而亦使他人酌，則非下無能審矣。葢勝者張弓而先升，不勝者弛弓而先降，彼此相形，實有難爲情者，雖法行於有司而同儕略見獻酬之意，故使子弟洗酌坐奠于豐，亦曰敬養之義耳。

【引吳廷華】少謂勝者之少者。卒射，已立于堂西，升酌畢，**降立于堂西**，與衆射者同。奉司射北面之命，遂俱袒決拾執張弓反于司射西南之位。不言決拾，張弓可知。又云耦不酌，說可解，不可解罰爵，自取飲故不授，非略之也。凡射者，儀節皆俟有司之命行之。弟子之升酌，因設豐之命也。則執弓反射位亦當在下射命之之後，與衆俱袒而反位也。

〔論語中揖讓而升，輸的喝酒是爲了補身體〕

【引盛世佐】勝者之弟子亦與于射者也。其洗觶升酌也，自堂西而來〔盛氏認爲鄭玄認爲的射位是堂西</n>，則其反位也，亦反于堂西耳。注乃以爲反射位者，因經袒執弓三字，在反位之上而誤也。夫衆射者之弓皆釋于堂西，禮未有于階前袒執弓者，敖氏所以有衍文之疑也。以愚考之，則亦非衍也。葢云降袒執弓，則其適堂西可知矣。反位者，反南面東上之位，就其耦也。先袒執弓而後反位者，爲其耦已執弛弓而俟也。經言此者，遂著司射遂袒執弓以下事，與此洗觶升酌同節也。且以見此弟子之亦與射也。不言決遂，文省也。

〔那堂上射的是什麼位？〕

〔p320眾賔未拾取矢，皆袒決遂，執弓，搢三挾一个……〕〔鄭玄：旣肰已經返執弓，就應該……不俟其黨是爲了和大射對比。〕

【引褚寅亮】經云勝者之弟子，則卽射賔中之年少者矣。以是勝黨，故袒執弓。降時始執者，前洗酌有事也。先反射位者，事畢也。注皆因依經立訓，敖氏以此弟子爲設楅設豐之輩，位在堂西而不與射，故以袒執弓三字爲衍文，而以反位爲反堂西之位，非也。

#### 83、司射遂袒，執弓，挾一个，搢扑，北面于三耦之南，命三耦及衆賔，射者皆袒、決、遂，執張弓；

【注】執張弓，言能用之也。右手執弦，如卒射。〔報任安書〕

【繼公】司射袒亦決遂，經文省耳。執張弓，射時執弓之常法也。

【補正義引方苞】不言決遂，下適階西釋弓矢、說決遂有明文也。

#### 84、不勝者皆襲，說決、拾，卻左手，加弛弓于其上，遂以執弣。

【注】固襲，說決、拾矣。復言之者，起勝者也。執弛弓，言不能用之也。兩手執弣，又不得執弦。

【繼公】此亦司射以是命之也。不勝者固襲說決拾矣。復言之者，承命勝者之後，宜明言之。不然則嫌亦袒決遂與之同也。弛弓而又橫執之，皆變於常，且示辱也。左手卻執弣，則右手其覆執簫與？

〔射位：準備射的地方。堂上的叫上物下物。〕

#### 85、三耦及中射者皆與其耦進立于射位，北上。司射作升飲者，如作射。一耦進，揖，如升射。及階，勝者先升，升堂，少右。

郑注云：先升，尊賢也。少右，辟飲者也，亦相飲之位。

【繼公】三耦以下皆如司射所命而後進也。大夫之耦亦當進，立于三耦之南。

先升道之，勝者升三等，而不勝者從之也。上下射在庭如初儀，至階乃以勝負分先後，葢屈伸之節然爾。先者少右，辟飲者，變於射時也。耦不酌不授，乃同升而並立者，示相飲之意也。

【正義引韋協夢】耦不酌不授而同升者，不敢自矜其功也。但勝者先升，則已有別矣。

【引朱熹】右自北面而言則東也。所以辟當飲者，使當升取觶也。

#### 86、不勝者進，北面，坐取豐上之觶，興，少退，立卒觶。進，坐奠于豐下，興，揖。

【注】立卒觶，不祭不拜受，罰爵不備禮也。右手執觶，左手執弓。

【繼公】進固北面矣，乃言之者，嫌南面奠觶，則亦當南面取觶也。少退者，欲與勝者並乃飲也。耦不酌不授，故飲者惟立卒觶而已，皆罰爵異也。豐下，豐下之南。

【補正義引方苞】投壺禮不勝者奉爵，勝者跪曰敬養，主賔相歡，無所謂榮辱也。此則同耦相視，絕無禮與辭，有司行法，私禮無所施。

#### 87、不勝者先降，

【注】後升先降，畧之，不由次。

【繼公】後升者先降，亦變於射時也。此禮以勝者爲主，故勝者先升，不勝者先降，勝者從降亦中等。不勝者若下射也，則旣降而少右，上射則少左。庭中之行如射時。

#### 88、與升飲者相左，交于階前，相揖，出于司馬之南，遂適堂西，釋弓，襲而俟。

【注】俟復射。

【繼公】不勝者釋弓而已，勝者又說決拾而襲也。經文省爾。俟，謂南面東上以俟司射之後命。

#### 89、有執爵者。

【注】主人使贊者代弟子酌也。於旣升飲而升自西階，立于序端。

【疏】以初使勝黨弟子酌酒于豐上以發首，故使弟子。今云有執爵者，明主人使贊者代弟子酌於豐上，以次至終也。

【繼公】執爵者之升，似當在上耦未升之時，立于序端以俟之也。

【補正義引方苞】尙有三射，弟子多與焉，如每耦之弟子皆升洗酌，費時而失事矣。故別使執爵者代之，惟於初升之一耦見其義。執爵與獲者同稱，則亦州之屬士耳。

【引胡肇昕】弟子洗觶升酌，南面坐奠于豐上。以後階上弟子無事遂降，至上耦升飲旣訖，將飲衆耦，於是有取觶實之之事。而執爵者代弟子以升自西階，立于序端，以執其事，不必於上耦未升飲之時而立以俟之也。敖說與鄭異，非是。

#### 90、執爵者坐取觶，實之，反奠于豐上。升飲者如初。

【注】每者輒酌，以至於徧。

【繼公】取觶北面，奠之亦南面。案注意葢謂每人旣飲，則執爵者輒爲酌之，以至於徧也。

#### 91、三耦卒飲。賔、主人、大夫不勝，則不執弓，執爵者取觶降洗，升，實之，以授于席前。

【注】優尊也。

【繼公】上射勝則酌主人、大夫，下射勝則酌賔。授于席前，賔、主人則於其右，大夫則於其左，皆邪鄕之。

【補正義引郝敬】賔主人大夫飲，不執弛弓，不親取觶，觶必洗，必授之席前，不反奠，殊尊也。

【引方苞】雖優尊者，實與不勝者同罰，葢古者武事莫重於射，君臣長幼莫不盡志於此，無事則以習禮樂，有事則以決戰勝，所以保國衛民將於是乎？在大夫、州長卽有事時之軍帥師帥也。故老病不能射者，可辭於請射之初，而與於射則不敢寬其罰。葢法不行於貴者，則無以肅其下也。

騰酬爵以奠而不敢授爲敬，舉射爵而反之，何也？以飲爲罰，非獻酬以將愛敬之比，故奠于豐，俾自取飲，使尊者自降而取飲，則義不安，故又使執爵者升授也。

#### 92、受觶以適西階上，北面立飲，

【注】受罰爵者，不宜自尊別。

【繼公】西階上亦楹西少南，此飲罰爵者之正位也。以是禮主於罰爵，故雖尊亦當就此而飲。

【補正義引郝敬】飲不于席，于西階，亦北面，亦立飲，其示罰同也。

【引胡肇昕】執爵者實觶授于席前，優尊者，若不敢罰之也。受觶以適西階上，不敢以尊者自別，故不于席飲，而必適西階上，從其罰也。

#### 93、卒觶，授執爵者，反就席。大夫飲，則耦不升。

【注】以賔主人飲，耦在上，嫌其升。

【繼公】必授之者，宜反于其所受者也。

不立于射位也。大夫旣飲則徑適堂西而釋弓與？

【補正義引褚寅亮】耦不升堂，徒執張弓立于射位，甚無謂也。況大夫之耦不勝大夫，並不執張弓也。而謂大夫不勝耦乃執張弓乎？旣不執，又何釋？敖氏說似臆撰。

【引胡肇昕】上文賔主人大夫不勝則不執弓，是大夫嘗與賔主人同禮也。大夫旣飲，亦反就席，不執弓也。敖說非。

【引郝敬】大夫飲，耦不升；賔主人飲，勝者同升可知。

#### 94、若大夫之耦不勝，則亦執弛弓，特升飲。

〔言勸誡不勝者〕

【注】尊者可以孤無能。

【繼公】言特升飲，明大夫在席自若也。大夫飲而耦不升，則耦飲而大夫不與亦宜爾。執弛弓而升飲，衆賔之不勝者其禮然。故不得以所與爲耦者之異而變也。〔按盛世佐說的，敖繼公則認爲大夫與耦地位相等？〕

【補正義引郝敬】大夫耦飲，大夫不升，則賔主人耦飲同可知。

【引盛世佐】注意葢謂，不勝者特升飲，是以其無能而孤之也。大夫與其耦尊卑不敵，故可耳。其敵者則必與之偕也。

【元弼】<v>大射</v>〔若諸公卿大夫之耦不勝，則亦執弛弓，特升飲〕注云：「以尊爲耦，而又不勝，使之獨飲，若無倫匹，孤賤也。」案，大夫與士爲耦，以貴下賢也。賢則以德而不以位，雖以尊爲耦，而不疑於僭。今不勝則是無能，徒賤而已，不足以當大夫耦之之禮。〔大射說的是賤者賢，這裏說的是賤者不賢？〕故禮使之獨飲，孤之若無耦者然，所以愧勵之也。見賢則先之，見不善則遠之，亦以戒學士，勉修其德行道蓺，無盜虛聲而遠官謗也。然君子之舉人也，周而與人也壹，雖使之獨飲，至三射，大夫仍與之爲耦，庶其反求諸己而能中，則仍不失爲賢也。先王勸戒之道如是，其周且至，所以爲教思無窮也。繼公何足以知之？

#### 95、衆賔繼飲，射爵者辯，乃徹豐與觶。

【注】徹猶除也。設豐者反豐於堂西，執爵者反觶於篚。〔鄭玄沒提到繼公提出的問題〕

【繼公】衆賔繼飲皆如三耦也。自命設豐以下，皆言勝者飲不勝者之禮，若左右鈞，則無此，而卽獻獲者與？

【補正義引郝敬】射爵卽罰爵也。

【元弼】告獻獲以賔黨、主黨論，飲射爵仍以每耦之勝負論，左右鈞則無飲射爵之禮，異哉！果爾，則勝黨之負者皆不飲，不勝黨之勝者皆飲，禮豈有如是之顛倒是非者乎？

#### 96、司馬洗爵，升，實之以降，獻<sup>①</sup>獲者于矦。

① <v>廣韻</v>進也。<v>釋詁</v>享獻也。【疏】致物於尊者曰獻。

【注】鄕人獲者賤，明其主以矦爲功得獻也。

【繼公】獲者受命於司馬，故**司馬**主獻之。是時，獲者負矦未退，就而獻之，辟君禮也。獻時葢西南面。大射之禮，獻獲者于矦西北三步<sup>②</sup>。

② 卷十八p545獲者左執爵，右祭薦俎，二手祭酒。<n>祭俎不奠爵，不備禮也。二手祭酒者，獲者南面於俎北，當爲矦祭於豆閒，爵反注，爲一手不能正也。此薦俎之設，如於北面人焉。</n>適左个，祭如右个，中亦如之。<n><v>鄕射禮</v>曰：獻獲者「俎與薦皆三祭。」</n>卒祭，左个之西北三步東面，設薦俎，立卒爵。<n><v>鄕射禮</v>曰「獲者薦右東面，立飲。」〔102 條〕</n>

〔離肺要用二手，所以要奠〕

【補正義引吳廷華】大射服不與獲者並稱，則二者等耳。卿大夫不備官，此獲者亦當以其屬攝之。周禮服不下士，攝者雖卑，未必賤於下士。但大射設尊，此不設尊。大射獻服不于矦西三步，此卽獻之于矦者，彼諸矦禮詳，此大夫禮略也。注以賤爲說，非是。

【堉案】獲者之位八：負矦也，右个也，左个也，矦中也，左个之西北三步也，薦右也，再負矦也，乏南也。八者以負矦始，亦以負矦終。

【引方苞】獲者不宜得獻，且有俎獻于矦，示以矦而得獻也。大射則服不先受獻，于矦之西北設薦俎，而後轉以祭矦，示不寧矦。本不當祭，而服不私獻之也。示獲者以矦得獻，宜於鄕人校射見之，明不寧矦。本不宜祭，宜於諸矦之大射見之，禮之變必有義而置之，各有其所如此。

【元弼】此獻于矦，若爲矦而獻，以其爲鄕人之獲者，賤也。大射獻于矦西北三步，但近矦，不于矦中。若正獻服不，以其爲君之負矦者，貴也。義本明確，吳氏妄駁之，謬。此獲者，弟子也，詳前。繼公說亦非。

#### <n>0517開始三七〇葉</n>97、薦脯醢，設折俎<sup>①</sup>，俎與薦皆三祭。

① <v>鄕飲酒禮</v>賔升自西方，乃設折俎。【疏】凡解牲體之法，有全烝其豚。解爲二十體，體解卽此折俎是也。卷三「皆用左pj」

【注】皆三祭，爲其將祭矦也。祭矦三處也。【疏】三處者，下文右與左、中是也。

【繼公】先設薦俎乃受爵，亦變於君禮也。其設之亦當矦中，在獲者之前，皆三祭，〔在左中右祭〕爲其將祭於矦之三處也。薦有三祭，謂脯之半膱者三也。俎祭謂刌<sup>②</sup>肺也。薦俎皆北面設之，俎在薦南。

② cùn<v>玉篇</v>切斷也。<v>儀禮·特牲饋食</v>刌肺三。

〔脯醢都叫薦，折俎都叫俎。一般情況，有薦有俎，俎在薦南。〕

【補正義引吳廷華】諸經獻後乃設薦俎，此在獻前者，葢將設，猶未設，下左右中及西北三步乃設之，下注薦之於位是也。薦祭脯醢，俎祭肺脯，則下記「祭半膱，橫于上」<sup>③</sup>是也。祭，祭食也。禮，食必有祭也。三祭者，注所謂獲者以矦爲功也。矦有中及左右，故必歷三處，祭薦俎及酒，示三處皆其所也。又經明言獻服，不其受爵，乃祭酒、祭薦、祭俎皆獻禮耳。注因此經祭字，遂以祭矦言之。<v>周禮</v>注亦以此爲說。據<v>夏官</v><v>射人</v>「祭矦則爲位」，則祭矦固有其禮，但不可以獻服，不卽爲祭矦。據此爵及薦俎皆一，葢專爲獲者設耳。若謂祭矦三處，則應三爵三薦俎，不應止用一爵一薦俎，爲移此就彼之計。且獲者亦不應代矦卒爵。以尸禮言，則矦北面，尸亦不應南面也。又據經先獻獲者，後獻釋獲者，兩獻俱有祭。若以此祭爲祭矦，豈下釋獲者亦可謂之祭中乎？

③ 記p364注「膱，猶脡也」<v>集韻</v>脯脡也。長尺有二寸。<v>儀禮·鄕射禮</v>膱長尺二寸。<v>集韻</v><v>韻會</v>脯朐也。<v>公羊傳</v>昭二十五年「與四脡脯」。注「伸曰脡」。

- <v>曲禮？</v>主人興，辭於客，然後客坐，復坐，主人延客祭。【注】延，道也。祭，祭先也。君子有事不忘本也。客若降等，則先祭。【釋文】客祭禮飲食必祭示有所先也。干寶注周禮云：祭五行六陰之神與人起居道音導祭食祭所先進主人所先進先祭之所後進後祭之如其次……【疏】以報先代造食之人也。

【元弼】先薦設，後受爵，賤者禮略也。大射先受爵，從正禮也。其薦設之處，則與大射同，詳下注。

獲者以矦爲功，故於再射畢，獻以報之。獻雖於矦，薦仍于位，明獻實獻獲者也。獲者歸功于矦，乃以薦俎適左右个及中祭之，注云其將祭矦，明祭矦出于獲者也。因其祭矦有三處〔各家都沒解釋爲何三處〕，而於其薦俎各設三祭以成其意。一事而兼二禮也。<v>周禮</v><v>射人</v>「祭矦則爲位」，文在「令取矢」與「大史數射中」之閒，上下事次與此經吻合。祭矦正當獻獲之節，故彼注引大射獻服不爲證。而此注亦云將祭矦，明祭與獻一事也。本爲獻，故爵與薦俎皆一，因獻而祭，故薦俎之祭皆三。矦者人象，故當祭之。釋獲者無所祭，卽薦俎止一祭，此其信也。吳說殊誤。

#### 98、獲者負矦，北面拜，受爵，司馬西面拜送爵。

〔這一節，儀禮圖弟 137 葉〕〔之前提到獲者：69、「獲者許諾，以旌負矦如初」〕

【注】負矦，負矦中也。拜送爵不同面者，辟正主也。其設薦俎西面錯，以南爲上，爲受爵于矦，薦之於位。

【繼公】同負矦北面矣。復言乏者，明其還而倚旌乃拜，且嫌受獻或異面也〔避免受獻爵，而都是北面〕。此拜送爵不同面者，明其異於常禮也。〔說獲者轉了一圈〕

【正義引盛世佐】注意葢謂上文設薦俎之法。設者西面錯之，以南爲上，俎在薦南也。知西面錯者，以送爵者亦西面故也。先設於此者，爲其受爵於矦，故亦於其負矦之位薦之也。獲者北面而設俎在薦南者，以其暫錯於此，且變於祭矦也。疏誤。

〔賈疏：在矦中未設薦俎，只是拜送爵〕

【引吳廷華】<v>儀禮</v>之例，獻受在階上及席前，受訖就席，乃設薦俎，是注所謂薦之於位，不在此受爵之所也。

設薦俎，薦在內，俎在外。注所謂錯，謂俎錯在外，〔俎在北薦在南〕則是由南而北錯。注以爲西面錯，失之矣。又陳設必因乎位，獲者北面則薦俎當以北面爲準，北面以東爲上，注以爲南上，亦不合。據疏云「據文東面」，葢指下文左个西北之設言，不知彼是獲者東面，故可以爲南上，且亦不可謂之西面錯也。疏爲之解曰據設人而言，然據此經獲者北面，送爵者不南面相向，則下文獲者東面，薦者亦未必西面相對也。<v>少牢特牲</v>尸東面，故南上，爲下獲者東面同，但下設在左於西北，此射在矦，焉得以彼證此？

〔一直費解〕

〔䥘：<v>祭義</v>不錯則隨。註「錯，鴈行也。父黨隨行，兄黨鴈行。」〕〔吳廷華：應該跟獲者方向一致。〕

【元弼】獲者位在矦西北三步，東面，故薦者西面錯之。凡薦者皆向所薦者之位若席也，西面錯則自南上矣。必知錯於此者，大射獻與薦皆於其位，此受爵于矦，薦之仍於位。明雖主以矦爲功，其禮固施于獲者也。注因受爵于矦，恐薦亦于矦，故明之。吳氏於禮例全昧，而妄議注，不亦過乎？

#### 99、獲者執爵，使人執其薦與俎從之，適右个，設薦俎。

【注】獲者以矦爲功，是以獻焉。人謂主人贊者，上設薦俎者也。爲設籩在東，豆在西，俎當其北也。言使，設新之。〔薦俎已經準備好了，而不是到右个纔設〕

【疏】〔薦俎還是原來的，只是新之。〕

【繼公】獲者因射矦而得獻，故就矦而祭其薦俎與酒焉，示不忘本也。下言獲者南面坐，祭薦，乃祭俎。則是俎在矦北，薦在俎北，而獲者又在薦北，如常禮矣。其設薦之位，亦脯西而醢東，葢上右也。薦俎不統於矦者，此獻主於獲者，非爲矦故耳。个之名義未詳。〔人在最北，先薦再俎。而鄭玄正好相反，人南面坐，俎在北〕

〔規格高有脯醢、折俎，規格低只有脯醢〕

〔獻獲者就是鄭說的獻矦〕

【補正義引郝敬】矦北向以東爲右，偏則爲个。

【引姜兆錫】獻爵於矦，負矦拜受，謂居矦北三步而不西耳。若謂於矦拜受，則矦中與左右个皆一矦之內也。相去幾何，何以云使人執其薦與俎，從之適右个邪？惟去其矦三步，東往右个，故曰執而從之。

【引盛世佐】經云獻獲者於矦，又云獲者負矦北面拜受爵，則其於矦中明矣。矦中與右个在一矦之內，乃云使人執其薦與俎從之而適者。禮以變易爲敬，不徑自中而移於東也。下經云適左个、中亦如之。然則自右移於左，自左而復移於中，皆使人執其薦俎從之而適也，豈必去矦三步而後可云適哉？姜說誤矣。

〔後來沒有討論繼公的方位，繼公的比鄭玄好理解〕

【引焦以恕】祭矦之祭，以今時例之，亦如旗纛神之祭相似。但今則加嚴敬，而古之祭矦頗略，直與始爲飲食之祭相準。然始之設薦，葢設之於矦，而不在西北三步之位。繼之設薦，宜統於矦，以北面爲正，而籩在右者，得之矣。至於獻獲之禮，不參祭矦者，殆非禮意也。經云獻獲者於矦，乃通下文而言之，不必過泥此一語也。

【元弼】獲者自矦中執爵東行使錯。薦俎者自其位執薦俎從之，同適右个也。

此禮周官謂之祭矦，則薦俎當統於矦，明矣。統於矦者，獲者之歸功於矦也。

#### 100、獲者南面坐，左執爵，祭脯醢，執爵興，取肺，坐祭，遂祭酒，

【注】爲矦祭也。亦二手祭酒，反注，如大射。

【繼公】必云執爵興者，見其所取者非離肺也。取離肺者，必奠爵乃與？

#### <n>弟三七二葉</n>101、興，適左个，中皆如之。

- <v>集韻</v>射矦舌也。<v>周禮·冬官考工記</v>梓人爲矦，上兩个與其身三，下兩个半之。<v>註</v>上个，最上幅也。射矦之制，上廣下陿，自棲鵠而上，以矦爲三分，身居中，兩个爲兩邊，其大小皆同。自鵠而下，則其身與上身同，而兩邊惟得其半，葢下陿也。又<v>六書本義</v>个，竹一枝也。<v>史記·貨殖傳</v>竹竿萬个。——還是理解爲竹竿明白一些

【注】先祭左个，後中者，以外卽之至中，若神在中也。〔和p545大射注幾乎全同〕

〔鄭玄：三祭都用的一套薦俎，吳廷華：用了三套不同的薦俎「則應三爵三薦俎，不應止用一爵一薦俎」〕

〔儀禮圖左个是西邊的〕

【繼公】謂適左个，又適矦中，皆如適右个而祭之儀也。先右，次左，後中，禮之序然爾。<v>士喪禮</v>曰：「主人扱米實于右，三實一貝，左、中亦如之。」其序正與此同。

〔上古p1079卷三十六<v>士喪禮</v>「主人左扱米，實于右」。敖繼公是故意改經文嗎？〕

【元弼】<v>士喪禮</v>實米貝，先右次左次中者，以主人在尸西，左手扱米，宜先實于右，且實貝柱右齻左齻，實中于三扱米一實貝，後又實米惟盈。揆其事勢，皆宜先左右而後中，非循例而爲之也。此獲者初在矦中，乃先右个，次左个，次中者，自外卽之。至中，若神在中也。繼公望文牽合，非。〔反對右左中是禮一以貫之的次序〕

#### 102、左个之西北三步，東面設薦俎。獲者薦右東面，立飲，不拜旣爵。

【注】不就乏者，明其享矦之餘也。立飲薦右，近司馬，是司馬北面。

【繼公】左个之西北三步，獲者受獻之正位也。曏以有爲而受于矦，今執爵宜居正位，故執爵先立于此而東面，執薦俎者又從之而西面，設于其東也。薦右，脯南也。飲於薦右，亦變於大射禮也。以違其位而南，故復言東面。

【正義引盛世佐】東面設薦俎，謂主人之贊者東面設也。舊說獲者東面，設者西面，非張氏句讀以此五字爲句。

【引褚寅亮】左个西北三步，獲者之位也。注以爲受爵於矦，薦之於位，獻薦異處。敖氏謂獻薦皆在矦，細玩此經及大射儀，其言獻也，則異其文，此則曰獻獲者於矦，又曰獲者負矦北面拜爵，明其在矦也。<v>大射儀</v>則曰「獻服不。氏服不矦西北三步北面拜，受爵」<sup>①</sup>，明獻之於位也。兩處經文不同也。至其言薦也，則同於獲者，將祭時俱曰「薦俎從之」，於旣祭後，俱曰「左个之西北三步東面設薦俎」，並無異詞。然則兩禮所設薦俎俱在其位明矣。如薦俎先設於矦中，乃獲者不先祭中，反令徹其薦俎，先祭右个、左个，然後仍設故處而祭中，何邪？故當以注爲正，至所以獻薦，雖主獲者，實兼爲矦，是以俎有三祭。旣有三祭，則當爲矦祭矣。故注於其祭酒而曰反注，反注者，向身內注，與凡禮外注異，所以明其爲矦祭也。然則祭矦時薦俎之設亦當順矦北面之位，而不當從南面之位矣。敖氏亦誤。又大射之獻，亦當在矦，因大矦前參干二矦，故移獻就其位，異於此。

① 卷十八大射p534司馬正洗散，遂實爵，獻服不。<n>言服不者，著其官，尊大矦也。服不，司馬之屬，掌養猛獸而敎擾之者。</n>服不矦西北三步北面拜，受爵。<n>近其所爲獻</n>

【引欽定義疏】是時獲者東面，司馬必北面乃得受爵於獲者之右也。受爵必於其右者，以送爵時由其右故也。

【元弼】面字句，<v>大射</v>東面下有注，上注云其設薦俎西面錯，錯必向其位也。則此東面非指設薦俎者明甚。又獲者位本不在此，因獻而有此位，所謂祭矦則爲位也。

大射同，不言者，文省。繼公妄生分別，謬。

#### 103、司馬受爵，奠于篚，復位。獲者執其薦，使人執俎從之，辟設于乏南。p334

【注】遷設薦俎就乏，明己所得，禮也。言辟之者，不使當位，辟舉旌，偃旌也。設于南，右之也。凡他薦俎皆當其位之前。

【疏】前設近矦，見享矦之餘。此近乏者，乏者，己所有事之處。遷近乏，是明其己所得禮故也。

【繼公】司馬於此方言復位，則是旣獻獲者于矦之後，卽北面立于矦之西北，以俟獲者之來與？

獲者於此自執其薦也。已受爵，則不敢徒手而勞人也。辟，如辟奠之辟，謂離於故處也。此改設于乏南，故云辟設。必就乏者，宜近其位也。不當其位，辟旌。

【元弼】至此始言復位，則司馬拜送爵後，在矦東方西面，獲者就位時，矦西北三步，北面。至此乃復位於司射之南。

言辟以明其不當位而于乏南之義。凡言辟者，皆有所避，如繼公說，則此字贅。

#### 104、獲者負矦而俟。

【繼公】事未畢而受獻，故反而卒之。俟，俟命去矦。

【補正義引張爾岐】俟後復射也。

#### 105、司射適階西，釋弓矢，去扑，說決、拾，襲，適洗，洗爵，升，實之以降，獻釋獲者于其位少南。薦脯醢折俎，有祭。

【注】不當其位，辟中。

【繼公】釋弓矢說決拾，爲將洗酌而行禮也。不執弓矢，則當襲矣。去扑者，獻則不可佩刑器也。說決拾襲，當於堂西，不言者，文省也。釋獲者聽命於司射，故司射主獻之。獻時葢西北面，旣授乃北面也。折上當有設字，葢文脫也，有祭脯與切肺也。獲者與釋獲者皆賔之弟子，以有勤勞之事，於此乃得獻，則其他弟子於獻衆賔之時不與明矣。

- 獲者：①持旌唱獲者，猶今之報靶員。<v>鄕射禮</v>司馬又命獲者倚旌于矦中。獲者由西方，坐取旌于矦中。【注】謂之獲者以事名之。【疏】以其唱獲故名獲者也。②射中靶心者。<v>鄕射禮</v>「拾發以將乘矢。獲者坐而獲。」【疏】射著禽獸爲獲，獲則得也……射著正鵠亦曰獲。
- 釋獲者：射者每中一箭，記分者放一根籌子以計算成績。<v>鄕射禮</v>司射遂進，由堂下北面命曰：不貫不釋……乃射，若中，則釋獲者坐而釋獲，每一个，釋一筭，上射於右，下射於左，若有餘筭，則反委之。

【正義引盛世佐】司射作升飲者訖，卽爲此獻釋獲者之事，亦與司馬獻獲者同節也。經中此類甚多，若必一事畢乃爲一事，則一日之閒有不能終禮者矣。階西，司射倚弓矢與扑之所，說決拾襲當于堂西，不言者，從省文。

【引方苞】賔主人大夫而外，衆賔薦惟脯醢，而獲者釋獲者乃有俎有祭，何也？以祭矦宜有薦俎也。獲者釋獲者有俎，而司馬司射無俎，何也？事有所專，以主祭矦而有加俎，猶大射所先薦者惟司正與射人，而司馬則與羣士徧獻薦。燕所先薦司正、射人、司士、執幕者，而大射正則與羣士徧獻薦也。特牲少牢衆賔兄弟皆有薦脀，何也？祭自尸食以後皆與，祝侑賔兄弟獻酬之時，三射禮成，餘時無多，人人皆備祭肺祭酒之節，日亦不暇給矣。燕禮若射則不獻庶子，義可類推也。

【堉案】釋獲者之位在中西，本位也。少南，就其薦也。薦右也，司射之西也。辟薦，少西也。

#### 106、釋獲者薦右東面拜受爵。司射北面拜送爵。釋獲者就其薦坐，左執爵，祭脯醢，興，取肺坐祭，遂祭酒，興，司射之西北面立飲，不拜旣爵。司射受爵，奠于篚。釋獲者少西辟薦，反位。

【注】辟薦少西之者，爲復射，妨司射視筭也。亦辟俎。

【繼公】就其薦，謂於薦西也。

司射之西，則又少南於薦右之位矣，葢與司射俱北面，則宜並立也。拜受立飲不同面者，異於堂上之獻也。獲者亦然。

#### 5 月 31 號缺了一次，上上次也缺了。

#### 107、司射適堂西，袒、決、遂，取弓于階西，挾一个，搢扑，以反位。

【注】爲將復射。

【繼公】爲獻事畢也。至此乃言反位，則曏者於旣奠爵于篚，乃遂適堂西俟。

【補正義引韋協夢】司射旣奠爵于篚，卽適堂西，釋獲者亦卽辟薦，此二節葢同時爲之。經因敘獻釋獲者禮而先言釋獲者辟薦之儀，非謂釋獲者旣辟薦，然後司射適堂西也。

#### 108、司射去扑，倚于階西，升，請射于賔如初，賔許。司射降，搢扑，由司馬之南適堂西，命三耦及衆賔皆袒、決、遂，執弓就位。

【注】位，射位也。不言射者，以當序取矢。

【繼公】搢扑而卽去，反位而卽往，皆禮節當然也。不於未搢扑而遂請者，有事于尊者，不宜與獻賤者之禮相因也。

於階西搢扑，乃由司馬之南適堂西者，示不敢由便也。

#### 109、司射先反位。

【注】言先三耦及衆賔也。旣命之，卽反位，不俟之也。曏不言先三耦未有拾取矢位，無所先。

【疏】云曏不言先三耦未有拾取矢位無所先者，案前第二番射將射命三耦拾取矢，司射反位不言先，未有位，無所先，故決之第二番射無位者。以司射之西南有三耦射位，至再番，司射反于故位，三耦將移於司馬之西南拾取矢之位，未往之時未有故位。三耦旣無故位，故司射不得言先，故以此決之也。凡射，大射與鄕射各有三位。此鄕射無次，有堂西取弓矢、袒決遂及比耦之位，又有三耦射位，在司射位西南，又有拾取矢及再番射位，是三位。大射有次，次內有袒決遂、取弓矢之位，又有堂東次比耦之位，又有射位並拾取矢之位，是亦有三位，但君臣禮異，故位事不同也。

【補正義引盛世佐】上經于三耦初取弓矢之時已云司射先立于所設中之西南，及將飲不勝者也。又云司射先反位，並此凡三言先矣，其義一也。第二番將射，命三耦拾取矢，司射反位，不言先，文有詳略耳。注說非。又案射者堂下止有二位，堂西南面比耦之位，一也。司射之西南射位，二也。司馬之西南卽司射之西南也，疏以此位分爲二，非。

【引韋協夢】疏謂鄕射有堂西取矢及比耦之位，有三耦射位在司射西南，有拾取矢及再番射位是三位。考經文初番射時，射位在司射西南。再番射時，射位在司馬西南，拾取矢位亦在司馬西南。疏以司射司馬之文異，遂分爲二位，不知司馬西南之位卽司射西南之位。觀司馬旣命去矦之後，立於司射之南，而再番射時遂云立於司馬之西南，葢始射司馬未有定位，故以司射爲節，再射遂以司馬爲節也。若然，則鄕射唯有二位而已，較大射少一位者，大射有次，此無次故也。

【元弼】上經云三耦皆進由司射之西立于其西南，此三耦初射位也。再射，將拾取矢云三耦進立于司馬之西南，言司馬之西南，不言反位，則此司馬之西南之位，非卽上司射西南之位明甚。三耦非反位，故司射反位，不言先自此之後至卒射位無所易，故飲、射爵云三耦及衆射者皆與其耦進立于射位，此三射前拾取矢云三耦及衆賔反于射位，而其上皆云司射先反位。經於三耦等言反位者，司射之反位始言先，其不言反位者，司射之反位卽不言先。立文之例，精密如此，盛說非。

#### 110、三耦及衆賔皆袒、決、遂，執弓，各以其耦進，反于射位。

【注】以猶與也。

【繼公】以其耦進，謂上射先而下射從之也。進亦並行，若大夫之耦則亦以序而獨進。下文云大夫就其耦是也。

#### 111、司射作拾取矢，三耦拾取矢如初，反位。賔、主人、大夫降揖如初。主人堂東，賔堂西，皆袒、決、遂，執弓，皆進，階前揖，

【注】南面相俟而揖行也。

【疏】言南面者，謂賔主各於堂東西南面立相待。言揖行者，謂各於堂上北面相見而揖，揖訖行向楅也。

【繼公】司射亦惟作上耦也，位亦射位。

云揖如初，則是亦兼堂上者言也。

進至西前相俟，乃南面而揖行也。

【補正義引郝敬】前射委楅惟二十八矢，故三耦拾取，餘皆取諸堂西。今賔主人大夫衆耦矢皆委楅，故自三耦至衆賔皆取矢于楅。三耦爲正，先拾如初，反射位。

【引盛世佐】賔主人各於堂下之東西方袒決遂執弓訖，乃皆進。賔進而東，主人進而西，及階，各於其階前南面揖而行。葢楅在中庭之南當洗，故自堂東西來者皆須南行就之也。疏云各於堂上南面相見而揖，非。

#### 112、及楅揖，拾取矢如三耦。

【注】及楅，當楅東西也。主人西面，賔東面相揖。拾取矢不北面揖，由便也。

【繼公】繼公謂及楅揖亦南面揖也。旣揖，主人乃西面，賔乃東面。拾取矢，階前揖而南，及楅揖而止。所止之處卽拾取矢之位也。是其位猶未離乎階前矣。然則衆耦於楅東西之位亦宜如是也。

【補正義引褚寅亮】階前之揖，各向南揖也。及楅之揖，則東西相向矣。敖氏謂亦南面揖，非。

【引吳廷華】據上三耦拾取矢，先東行當楅南北面揖，然後上射東面下射西面進拾取矢。此經先言階前，乃言及楅，是從堂東西逕至階前南行，直東西當楅之處。主人轉向楅西行，賔轉向楅東行，及楅乃揖，則與三耦面位不同。三耦在楅之南，故須北面揖。此在楅之東西，故無北面揖，由便之說非也。疏謂賔主出堂，則不可解矣。

【元弼】此及楅與三耦及楅同，及楅揖後卽揖進取矢，故知及楅當楅東西也。此及楅揖則上階前揖，其猶當楅揖，與彼當楅，當楅正南之東西。此階前當楅正北之東西，當楅北揖，不當楅南揖者，賔主從堂東西來，由便也。繼公說謬。

此兼上皆前揖釋之，言有南面揖、東西面揖，而不北面揖者，由便也。三耦在楅南，故先北面，乃東西面。此在楅北，故先南面，乃東西面，無北面，以由楅北之便，不盡如三耦也。吳說非。

#### 0614—113、卒，北面，搢三挾一个，

〔卒：旣拾取乘矢。揖退包含了不同的步驟，鄭玄認爲和第一次一樣〕

- 52、旣拾取乘矢，揖，皆左還，南面揖，皆少進，當楅南。皆左還北面，搢三挾一个

【注】亦於三耦爲之位。

【繼公】卒，旣北面而爲此，是猶未離其位也。此儀異于三耦者，葢退於北，與退於南者不同也。〔繼公：三耦退到南面。拾取矢的旹候北面。〕

#### 114、揖，退。

【注】皆已揖，左還，各由其塗反位。

【疏】賔主皆左還，相背，各向堂塗，反堂東西之位。知「左還」者，約上三耦也。

【繼公】一揖而退，又略於初也。〔有沒有左還？〕

【補正義引盛世佐】賔主人北面揖訖，各由其故道而反堂東西之位。此進而北行也，乃云退者，自楅而言也。〔這應該是繼公之意〕

注云「已揖，左還」，非。案拾取矢以上經固以「如三耦」，說該之矣。旣拾取矢，據三耦當有「南面揖，少進，當楅」之文，經第言「北面，搢三挾一个，揖退」而已，省文可知。

【元弼】此與上三耦文同，自於三耦爲之位由楅東西而少南北面，於勢亦順。凡取矢搢挾者，位皆在此，與三耦同，則揖皆左還，自亦與三耦同，經文省也。旣揖左還乃退，注以經補經，其誼至確，盛說非。

#### 115、賔堂西，主人堂東，皆釋弓矢，襲。及階，揖；升堂，揖，就席。

【注】將袒，先言主人；將襲，先言賔，尊賔也。

【繼公】賔主人釋弓矢，不於序之西東者，變於卒射時也。不言說決拾者可知也。然則經文之類此者，皆可得而見矣。〔堂東西和序東西一樣的〕

【元弼】謂堂之東西偏，卽庠之序東西也。於榭亦然。

#### 116、大夫袒、決、遂，執弓，就其耦。

【注】降，袒決遂於堂西，就其耦於射位，與之拾取矢。

【繼公】袒決遂，葢於賔旣出堂西而爲之。 〔先是賔再是大夫？〕

#### 117、揖，皆進，如三耦。耦東面，大夫西面。大夫進，坐，說矢束。p338

【注】說矢束者，下耦，以將拾取。〔可是楅裏面應該有其佗矢。而且大夫的矢有標識。還是下同於耦比較合適〕

【疏】「大夫西面」者，爲下射故也。〔這麼說來大夫是下射〕

- 66、大夫袒、決、遂，執弓，搢三挾一个，由堂西出于司射之西，就其耦，大夫爲下射。揖，進，耦少退，揖，如三耦。

【繼公】如三耦，則耦不少退也。以其行事於庭，無堂上堂下之異，故不得如升射之儀也。

〔繼公若引鄭注，一般是認同鄭〕

大夫卽位乃進說矢束，以其爲下射也。凡大夫之取矢于楅者，必說其矢束以當拾取也。其自爲耦者，並行至楅南卽爲之。其與士爲耦者，卽位而後爲之，此其異者也。說矢束不言北面，亦文省。大夫進及反位，皆不揖，以非與耦行禮之事也。

【補正義引盛世佐】注葢原大夫說矢束之意，亦欲如三耦之拾取，是以敵者之禮待其耦，故云下耦也。〔後面那箇耦〕

- 束：把矢捆在一起。大夫解開，表示下降到和耦一樣。
- 兼取：一把抓，拾取：一支一支取。69、注「兼束，大夫矢優之，是以不拾也。束於握上，則兼取之，順羽便也。」鄭玄認爲大夫尊貴，不要勞煩他。

【引吳廷華】注下耦，下同於耦也。束矢，亦尊大夫也。說之，不敢當其尊也，故曰下於耦。〔此處吳廷華終於對了〕

【引盛世佐】此大夫之說矢束，言於西面之下，則亦西面說也。敖云北面，非。

#### 118、興，反位。而后耦揖，進，坐，兼取乘矢，順羽而興，反位，揖。

【注】兼取乘矢者，尊大夫，不敢與之拾也。相下，相尊，君子之所以相接也。〔經文上看分別是說矢束和取乘矢〕

此大夫與耦取矢x弓，覆手仰手

【繼公】耦兼取乘矢，不敢拾取者，以其非敵也。凡敵者共取矢於楅，則拾以爲儀。言順羽，是亦兼諸弣矣。此與三耦異者，惟不拾取矢耳，餘則同。

【補正義引方苞】自大夫以上矢有束，必矢與其人志慮血氣相應而不可混也。脫束以矢，當拾取也。其自爲耦則並行至楅南而脫之，以拾取而同升就席也。與士爲耦則脫束而反位，其耦乃進取矢，俟耦反其位而後，大夫釋弓矢以升，故取矢時卽分先後也。大夫先脫束，示欲與耦拾取也。耦進而兼取乘矢，示不敢與之拾也。〔互相各退一步〕然後大夫亦兼取焉，則尊不陵而卑不偪矣。

〔宋學家很喜歡說血氣。那血氣和等級有關嗎？〕〔文章家進入經注，帶來新的風氣〕

- 拾。1、射韝也。著於左臂以遂弦2、又音笈。更也。【禮·投壷】左右告矢，具請拾投。【疏】賔主更遞而投也。【儀禮·鄕射禮】取弓矢拾。【疏】遞取弓矢也。

#### 119、大夫進坐，亦兼取乘矢如其耦。北面，搢三挾一个。

【注】亦於三耦爲之位。

#### 揖，退，耦反位。大夫遂適序西，釋弓矢，襲，升，卽席。

- 65、賔序西，主人序東，皆釋弓，說決、拾，襲，反位。
- 將袒，先言主人；將襲，先言賔，尊賔也。
- 鄭玄：主人弓靠在東序

【注】大夫不序於下，尊也。〔尊卑思想〕

【繼公】惟云揖退，亦以其如三耦可知也。〔這一過程理解與鄭一樣，但其佗不一樣〕

適序西者，以其獨往，故得釋弓矢於故處，亦爲變於卒射之時也。〔115、「賔主人釋弓矢，不於序之西東者，變於卒射時也。」〕

【補正義引韋協夢】耦反位，反司馬西南之位也。大夫不與耦同反位，故遂釋弓矢于序西而升卽席，優尊者也。

【楊大堉案】言耦反位，大夫不反位可知。言大夫適序西，耦不適序西可知。反位者，反射位也，必取道司馬之南。上經耦自南行轉西以反位，大夫則自轉而西行，北折至堂西。〔這麼說，大夫不反位=適序西，耦反位=不適序西〕〔他的堂西和序西不是一箇東西〕

#### 衆賔繼拾取矢，皆如三耦，以反位。

### 請以樂樂眾賔

<v>儀禮圖</v>弟 140、141 葉。以下論「第三番用樂射之事」。

#### 120、司射猶挾一个以進，作上射如初。一耦揖升如初。

【注】進，前也。曏言還，當上耦西面；是言進，終始互相明也。〔把「進」「還」作爲兩箇標誌詞〕今文或言「作升射」。〔鄭玄語法更可能說「今文上作升」〕

【疏】上番將射時云「司射還，當上耦，西面，作上耦射」，不言進，明還當上耦時者，進近上耦乃作之。此直「進作射」，不言「還當上耦」，明進時亦還，當上耦而作之，故言終始互相明也。〔賈疏意思是流程和上番射是一樣的，但這邏輯關係？？〕〔15、【疏】「上耦位在司射之西南，東面」〕

【繼公】進，由司馬之東而進也。此以適南爲進者，凡進退之文無常，大抵以有事於彼爲進，卒事而反爲退也。〔敖繼公認爲「進退」不以方位言，而以事言。理解與鄭玄不同〕上字似衍，否則其下當有耦字。〔現在是否還有三耦？〕今文或作「升射」，葢後人亦疑其誤而易之矣。〔他認爲今文本是在古文本基礎上修改的。看有沒有其佗例子可以論證。繼公〕或曰進字亦衍。〔敖繼公根據今文的字來反對鄭玄〕

#### 121、司馬升，命去矦，獲者許諾。司馬降，釋弓，反位。司射與司馬交于階前，去扑，襲，升，請以樂樂于賔，賔許諾。司射降，搢扑，東面命樂正曰：「請以樂樂于賔，賔許。」

【注】東面於西階之前也〔阮刻本寫成了東西〕。不就樂正命之者，傳尊者之命於賤者，遙號令之可也。樂正亦許諾，猶北面。不還〔不左還。大射有左還東面命……〕，以賔在堂。〔又是尊卑思想〕

【疏】知在西階之前，不就樂正命之者，以經云「司射降搢扑」，卽言「東面命樂正」，無行進之事，故知西階之前遙命之也。

云「樂正亦許諾」，知者，案<v>大射</v>云「司射東面命樂正曰命用樂，樂正曰諾」，是樂正許諾之事。此不言者，文不具，故言之。云「猶北面，不還，以賔在堂」者，此亦無文。樂正位東階東南，北面；大師位東北，西面；賔在堂，南面；樂正猶北面，不還西面。是以下文特云「<n>樂正</n>東面命大師」，明此時不西面受命矣。<v>大射</v>鄭注彼云「樂正西面受命，左還東面命大師」，與此禮異者，雖無正文，鄭以義言君在阼故也。〔阮刻本沒有君〕

〔賔在堂上西北，南面〕

【繼公】亦皆如初可知。

司射惟去扑耳，其決遂、執弓、挾矢自若也，似不宜襲。此言襲，葢衍文。以樂樂者，用樂爲歡樂也。以此請之于賔，故曰請。以樂樂于賔，<v>大射儀</v>曰「請以樂」。

必搢扑而後命樂正者，辟並敬也。〔對堂上和堂下都敬。〕

【補正義引盛世佐】此襲字非衍也。葢射，武事也，故請射則袒；樂，文事也，故請樂則襲。言襲則其說決拾可知矣。不釋弓矢者，射未畢也。〔襲以後上堂還是常見〕

【引方苞】初射、再射欲其容體比於禮也。至三射，又欲其節比於樂。初射、再射欲其不失正鵠也。至三射，又欲其循聲而發。射之初弓矢未調，三射而後樂作，俾循序而益致其精也。射之終，筋力旣乏，三射而樂始作，俾嚴終而彌斂其氣也。孔子曰射者何以射何以聽，其事至難，故聖人陶冶羣才而磨礱其德性者，如是其曲盡焉。其辭曰請以樂賔，不敢質言之也。賔喻其意，故不辭而遂諾。

【楊大堉案義疏】凡司射升堂，惟去扑而已，其袒決遂如故，未聞變袒而爲襲也。注疑襲爲衍文是也。〔方苞以文武事，楊大堉以正常的流程〕

【引義疏】大射，司射東面命樂正，樂正應曰諾，此經亦諾可知。注謂樂正猶北面未還，葢上遷樂時樂正立於工南，北面，至是聞命許諾，位猶未變，與大射同也。〔說樂正的位置。遷樂是什麼時候？〕

【引吳廷華】經不言樂正受命面位，下東面命大師是正面相向，以示所命之重也，則受命亦當西面向司射，與大射同可知，但文不具耳。〔對於樂正來說，鄭玄認爲在堂的賔更重要，吳廷華認爲司射更重要，經文省文〕

【元弼】此賔在堂，南面，樂正北面，正相向，故不還西面。大射，君西面，樂正與君不相向，則無此義，故還西面，受君命于司射也。〔說了大射與鄕射不同的原因〕如吳說，則當令司射南面命，不當令樂正西面受命，知不然矣。凡行事、面位、節次不見于經而注補之者，必本禮家舊圖，師說確然無疑者，不可誣也。〔曹元弼認爲鄭玄之歬就是有禮圖的，也是禮圖的思惟。楊復以後有全部儀禮圖。跟北宋中期大家畫六經圖有關。以歬重視到器物圖到儀節圖，實際是六經圖到儀節圖。在六經圖以歬是器物圖〕

#### 122、司射遂適階閒，堂下北面命曰：「不鼓不釋。」

〔主人若是鄕大夫，則可以用采蘋……〕

【注】不與鼓節相應，不釋筭也。鄕射之鼓五節，歌五終，所以將八矢，一節之閒，當拾發，四節四拾，其一節先以聽也。

〔鄭：弟一次打皷是咡。繼公：〕

- 拾發是什麼？拾也是更迭，發？
- 【正】鄭司農：所射也。鄭玄：對矦而言，三矦有五彩。繼公：正歌。

【疏】「鄕射之鼓五節」者，以卿大夫士用五節，是以<v>射人</v>云「王以<v>騶虞</v>九節，諸矦以<v>貍首</v>七節，卿大夫以<v>采蘋</v>五節，士以<v>采蘩</v>五節。」是卿大夫士同五節。云「歌五終所以將八矢」者，下記云「歌騶虞若采蘋皆五終」是也。云「一節之閒當拾發四節四拾其一節先以聽也」者，尊卑樂節雖多少不同，四節以盡乘矢則同，其餘外皆以聽，以知樂終始長短也。王九節者，五節先以聽；諸矦七節者，三節先以聽；卿大夫士五節者，一節先以聽，皆四節拾將乘矢，但尊者先以聽則多，卑者先以聽則少，優至尊先知審政也。此節亦取矦道之數，故鄭注<v>射人</v>云「九節七節五節」者，奏樂以爲射節之差。言節者，容矦道之數也。凡射與臣下共爲，若與尊者同耦，自然與尊者同節。若不與尊者同耦，則各自用其節，樂當與<v>射義</v>同。

- 聽是什麼？靜，或受，或候。先聽歌。
- 矦道：堂到矦那一段路。「乏三矦道」，就是在三分之一

【繼公】不鼓不釋，言不與鼓節相應，雖貫猶不釋算也。不言貫者可知也。每歌之終乃奏鼓，鄕射之歌五終而鼓五節，其三節先以聽，而二節之閒拾發乘矢焉。<v>射人職</v>所謂五節二正是也。王之大射九節五正，諸矦七節三正，卿大夫與士同。〔繼公理解正爲正歌，五次正歌〕

【補正義引盛世佐】此當以疏說爲正。敖氏好立異而引<v>周禮</v><v>射人職</v>爲證，以愚考之則不然。葢自敖說推之，則王之九節五正，五節之閒拾發乘矢，而其先以聽者四節也。諸矦之七節三正，三節之閒拾發乘矢，而其先以聽者亦四節也。夫天子以下，降殺以兩，禮之大凡也。今其先以聽者，天子諸矦同爲四節，而大夫士僅減其一焉，固已不倫矣。且其拾發乘矢一也，而乃有五正、三正、二正之不同，是節之多者似促數，而節之少者反舒長。此亦理之不可通者。葢射人所云九節七節五節者，以其樂節言也。所云五正三正二正者，以其矦采言也。鄭注葢不可易也。

- 孫詒讓：正是樂節，同繼公。這裏就在講音樂，與矦無關。

#### 123、上射揖，司射退反位。樂正東面命大師曰：「奏<v>騶虞</v>，閒若一。」

【注】東面者，進還鄕大師也。〔本來是北面〕<v>騶虞</v>，<v>國風</v><v>召南</v>之詩篇也。<v>射義</v>曰<v>騶虞</v>者，樂官備也。其詩有「一發五豝，五豵于嗟」，<v>騶虞</v>之言樂得賢者衆多，嘆思至仁之人，以充其官，此天子之射節也。而用之者，方有樂賢之志，取其宜也，其他賔客鄕大夫則歌<v>采蘋</v>。「閒若一」者，重節。

〔此處點校本句讀眞是智障〕

- 【詩·召南】壹發五豝。【傳】豕牝曰豝。每次要射一次，放五箇動物

【繼公】言命大師者，見所命者必其長也。此惟據有大師者言之。<v>周官</v><v>射人職</v>曰「王以騶虞，諸矦以貍首，卿大夫以采蘋，士以采蘩。」此士射之樂，乃得奏<v>騶虞</v>，亦其異者。〔鄭玄在處理這一矛盾時說用天子之義，繼公直接說了這一矛盾〕

【補正義引朱子】據<v>詩</v>但取「壹發五豝」之義耳。騶虞則爲仁獸之名，以庶類蕃殖，美國君之仁如之也。樂官備云者，諸儒有以騶爲文王之囿，虞爲主囿之官，故立此義，而鄭注因之，與其<v>詩箋</v>自相違異。

【引胡肇昕】<v>周禮</v><v>鍾師</v>疏引<v>異義</v>，今<v>詩</v>韓魯說騶虞，天子掌鳥獸官，<v>文選</v><v>魏都賦</v>注引<v>魯詩傳</v>云「古有梁騶。梁騶者，天子之田也。」賈誼<v>新書</v><v>禮</v>篇云「騶者，天子之囿也。虞者，囿之司獸者也。」凡此諸說皆與<v>毛詩</v>異，而與<v>射義</v>合。<v>鄭志</v>張逸問傳曰「白虎黑文，又禮記曰樂官備，何謂？答曰：白虎黑文，<v>周書</v><v>王會</v>云備者，取其壹發五豝，言多賢也。」考<v>異義</v>，許慎從毛說而鄭無駁，亦以毛爲是。注禮則用韓魯說者，以與樂賢之意相近也。

〔胡肇昕認爲之歬鄭是韓魯說，箋詩之後從毛說〕〔老師認爲賈誼是歬經學時代，不能當成經說。這種材料要攷慮。毛傳：歌頌騶虞是仁獸，沒說求賢。但讀這首詩沒有仁獸的感覺〕

【引褚寅亮】<v>詩</v>孔疏謂<v>射義</v>注引<v>詩</v>斷章，斯言最的，可釋朱子箋注相異之疑。然注云「思得仁如騶虞之人以充其官」，則未始以騶虞爲官，與箋義亦無大異。至賈誼<v>新書</v>云「騶者天子之囿也，虞者囿之司獸」，又云「騶，廐官，虞，山澤之官，二者皆不失人，官備可知。」則以「官備」釋騶虞，與小序異，鄭固未嘗取其說以注禮也。

〔鄭玄在說連綴關係，朱子、胡肇昕、褚寅亮在摳細節。〕

【引高愈】意其音節有可相假用者也。

【引蔡德晉】<v>周官</v><v>射人</v>：「王射以騶虞九節，大夫以采蘋，士以采蘩皆五節。」今雖奏<v>騶虞</v>，而仍如<v>采蘋</v>、<v>采蘩</v>之五節，則其等未嘗辯。且<v>周南</v>、<v>召南</v>爲鄕樂，用之鄕人，用之邦國，天子歌<v>騶虞</v>亦不必天子獨用，不可以僭禮律之也。

【引盛世佐】禮射有三，大射、賔射、燕射是也。士無大射，大夫以下無燕射，有鄕射。<v>射義</v>及<v>射人職</v>所言以樂節設之，差皆賔射也，故與此異。鄕射得歌<v>騶虞</v>者，二<v>南</v>爲鄕樂，<v>騶虞</v>篇次在<v>召南</v>內，故得用之。且大夫士去天子遠，無嫌於僭也。若諸矦之大射與賔射同，<v>大射儀</v>云奏貍首是也。以是推之，則天子及大夫之大射亦與其賔射同樂可知矣。又<v>投壺</v>云命弦者曰請奏貍首，投壺大夫士燕射之類是也。乃奏貍首者，燕禮殺，故變而與諸矦之賔射同，所謂禮窮則同也。然但以瑟奏之，而不用金石之樂亦異也。鄕射與投壺雖奏騶虞貍首，而其節則止於五下。記云歌騶虞若采蘋，皆五終是也。【引胡肇昕】騶虞爲鄕樂，故鄕樂得用之，且與樂賢之志相宜也。盛氏推論，說多未確，不如蔡說爲精矣。

【元弼】鄭以他賔客別於此鄕射之禮，則鄕射固亦大夫士之賔射也。但他賔客依常禮歌采蘋，此歌騶虞，取樂賢之義爲異耳。王氏大綸曰：「〔以摯見於誰〕禮有以次降者，摯，天子鬯、諸矦圭、卿羔、大夫雁、士雉。射節，天子騶虞、諸矦貍首、大夫采蘋、士采蘩是也。有不從次而以義起者，昬禮摯上下皆用雁，鄕射樂歌騶虞是也。」案王說是。
